پەیکەری فەرھاد
لە ئینسایکڵۆپیدیای ئازادی ویکیپیدیاوە

روبەرگی رۆمانی "پەیکەری فەرهاد" چاپی یەکەم ٢٠١١
رۆمانی پەیکەری فەرهاد لە نووسینی عەبباس مەعرووفی کە کەریم قادرپوور وەریگێڕاوەتە سەر کوردی و یانەی قەڵەم چاپی کردووە. رۆمانی پەیکەری فەرهاد، رۆمانێک پڕ لە نەهێنی و شاراوەیی و وەک "عەبباس مەعرووفی" بۆ خۆی دەڵێ: "یەکێکە لە تکنیکی ترین کارەکانی تەمەمەنی خۆی" کە پێشتر نوسیونی. روداوێکی زۆر لەم رۆمانەدا کۆدەبنەووەو رۆمانی پەیکەری فەرهاد دەخوڵقێنن.
سادقی هیدایەت یەکێکە لە ئەکتەرە بەرچاوەکانی ئەم رۆمانەو ژنی ناو رۆمانی کوندەبۆی هیدایەت لە پەیکەری فەرهاد دا دێتە قسەو هیدایەت لە بەرابەر ئەو ژنە جوان و زیرەکەدا تێک دەروخێ و لەت و پەتی دەکاو دەیخاتە ناو چەمەدانەوە یا بە پێچەوانەوە ئەوە هیدایەتە خۆکوژی کردوەو چۆتە ناو چەمەدانی ژنەکەوە، کە مەعرووفی بۆ خۆی ئەمە ناو لێدەنێ ئەوین و شکست و هەر ئەویندارێک جەستەی ئەویندارەکەی خۆی ئەخاتە ناو چەمەدان و بە کۆڵی دادەوەشێنێ و لە تونێلی تاریکی ژیان دا بەرەو پێشەوەی دەبات.
ژیانی هیدایەت بۆ نوسەری پەیکەری فەرهاد گرینگی تایبەتی هەیەو ژیانی ئەو لە ناو رۆمانی پەیکەری فەرهاد دا رەنگ دەداتەوە. هەڵبەت ئەوە لێرەدا بەو مانایە نایەت کە ئەوانەی بەرهەمەکانی پێشوتری مەعرووفی یا بەرهەمەکانی هیدایەتی نەخوێندبێتەوە ناتوانێ جێژی ئەدەبی لە رۆمانی پەیکەری فەرهاد وەرگرێ، بەڵکو پەیکەری فەرهاد تابلۆیەکی تایبەتە کە هەرکەس بە خوێندنەوەی نەتەنیا جارێک بەڵکوو چەند جارە چێژی ئەدەبی خۆی لێوەردەگرێ. هەڵبەت ئەگەر کەسانێک پێشتر خوێندنەوەیان لە سەر بەرهەمەکانی خوودی مەعرووفی و سادق هیدایەت هەبووبێ، خوێندنەوەی رۆمانی پەیکەری فەرهاد چێژی ئەدەبی زیاتری دەبێ و باشتر روداوەکانی ناو ئەم ژانرە ئەدەبیەیان بۆ دەردەکەوێ.

چەند بابەتی تر لە وەرگێڕی ئەم کتێبەوە چاپ کراون:

کونترۆڵی میدیا و راگەیاندنەکان، نوام چامسکی، و.کەریم قادرپوور، یانەی قەڵەم، سلێمانی ٢٠٠٨
نۆخبە و گۆڕانە کۆمەڵایەتییەکان، لێکۆڵینەوە، کەریم قادرپوور، وەزارەتی رۆشنبیری، سلێمانی ٢٠٠٩
کۆمەڵناسی شار، فەریدە موومتاز،و.کەریم قادرپوور-عوزەیر عوسمان، مەکتەی رێکخراوە دیموکڕاتیەکانی (ی.ن.ک)، سلێمانی ٢٠٠
