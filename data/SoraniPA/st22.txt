www.dengekan.com Page 1
چێشتی مجێور؛ نووسینی هەژار
نووسینی: سۆران کەرباسیان
پێداچوونەوەی زمانیی: ئیسماعیل ئیسماعیلزادە
»چێشتی مجێور« کورتەیەک لە سەربوردەی ژیانی نووسەر و وەرگێڕی ناوداری کورد
»عەبدولڕەحمانی شەڕەفکەندی«ی ناسراو به » هەژار«ه. هەرچەند کە خۆی لە دەستپێکی
1 پەرتووکهکهدا نووسیویهتی کە لە هەزار شت کە بە سەری هاتووە، سەتی لەبیر نەماوە،
بەاڵم بە چاوخشاندنێکی دۆکیومێنتاریی بەسەر مێژووی هاوچەرخی کورد و چاالکییەکانی
مامۆستا هەژاردا بەو بڕوایە دەگەین کە بەشێکی زۆر پڕبایەخی بیرەوەرییەکانی لەو
پەرتووکەدا تۆمار نەکرابێت. حەزلێکەرانی مێژوو و ئەدەبی کورد ئاگادارن کە هەژار
یەکێک بوو لە ئەندامە چاالکەکانی »کۆمەڵەی
ژیانەوەی کوردستان«، بەاڵم کۆی بیرەوەرییە
بەچاپگەییشتووەکانی هەژار لەسەر مێژوو و
چاالکییەکانی »کۆمەڵەی ژیانەوەی کوردستان«
ئەمەندە کەمە کە بە زهحمهت دەکرێت زانیاریی لەسەر
2 ئەو بەشەی مێژووی ڕامیاریی کورد هەڵکڕێندرێت.
دواتریش کە »کۆمەڵەی ژیانەوەی کوردستان« گۆڕدرا
3 بە »حیزبی دێمۆکڕاتی کوردستان«،
هەژار بە هەمان
شێوە ئەندامی ئەو حیزبە بوو و دواتریش لە دەوڵەتی
ڕاگەیەندراوی سەربەخۆی کوردستاندا دەوری هەبوو و
ناسناوی شاعیری نەتەوەیی کوردستانیان پێ
4 بەخشی.
چاوخشاندنێک بە تێکست و بەرهەمەکانی
هەژار زۆر الیەنی کەسایەتیی ئەو ڕوون دەکاتەوە. ئەو جیا لەوە کە مرۆڤێکی کوردستانیی
بوو، یەکجار بە پەرۆش و ئەڤینەوە هەنگاوەکانی خزمەت بە زمان و مێژووی کورد و
کوردستانی هەڵهێنا، بەاڵم دەبیندرێت کە لە چێشتی مجێوردا زۆرتر هەوڵی داوە بە وردیی
وەنێو باسەکان نەکەوێت و وێنەیەکی گشتیی لە مێژوو و کۆمەڵگای کوردستان
بنەخشێنێت.
چێشتی مجێور یەک لە پەرتووکە بەنرخەکانی کتێبخانەی کوردییه بۆ لێکۆڵینەوەی
کۆمەڵناسیی. ئەو پەرتووکە هەڵگڕی کۆمەڵێک بیرەوەرییە کە جیا لەوەی لە الیەن
مێژووی دۆکیومێنتارییەوە پشتڕاست دەکرێنەوە، دەکرێ وەک سەرچاوەیەکی بەهێزی 
www.dengekan.com Page 2
لێکۆڵینەوەی کۆمەڵگای کوردستان لە دوو چارەگە سەدەدا کەڵکی لێ وەربگیردرێت.
پەرەسەندنی کۆمەڵگا و گۆڕانکارییە کۆمەاڵیەتی و ڕامیارییەکانی کوردستان لە چێشتی
مجێوردا وێنا کراون و هەڵسەنگاندنی زانیارییەکان لەگەڵ زەمەنی پێشووتر و ئەمڕۆی
کوردستاندا یارمەتیدەر دەبن بۆئەوەی ناسینێکی باشترمان لەسەر کوردستان لەو
زەمەنەدا هەبێت کە هەژار تێیدا ژیا.
چێشتی مجێور نووسینی مرۆڤێکە کە جیا لەوەی لە بەشێک لە تەمەنیدا ڕاستەوخۆ
تێکەاڵو بە چاالکی ڕامیاریی بوو، لە ئێلیتی کۆمەڵگای خۆی لەو زەمەندا دێتە ئەژمار. ئەو
ئایینییەکی ئاسایی و بڕوادار بووە کە لە نووسراوەکانی خۆیدا زۆرجار پەنای بۆ خوای
خۆی بردووە، بەاڵم نووسینەکانی ئەمە پشتڕاست دەکەنەوە کە پیرۆزیی ئایین الی ئەو لە
5 دوای نیشتمان و نەتەوە بووە.
،
6
بەهۆی ئەوە کە لە واڵتانی ڕۆژهەاڵتی ناوەڕاستدا قانوون و ناوەندی تایبەت بە ئێتیکی
نووسین نەبووە، دەبیندرێت کە لە چێشتی مجێوردا چەندان بابەت خستراونهتە بەرچاوی
خوێنەر کە باڵوکردنەوەیان لە واڵتانی پێشکەوتوودا لەوانەیە ئاسایی نەبێت! بۆ وێنە گەر
مرۆڤێک کە هیچ کاریگەرییەکی لەسەر ژیان و دۆخی ڕامیاریی تاکی کورد لە کوردستاندا
نەبووە، لە چێشتی مجێوردا بە گەمژەی خوێنشیرن
7 پێناسە کراوە.
بە پێی ئەو لێوردبوونەوەیەی کە
لەسەر کەسایەتیی مرۆڤی بەگەمژەپێناسەکراو لە الیەن
هەژارەوە هەمبووە، بەو ئەنجامە گەییشتم کە ئەو
کەسە خاوەن ئەو تایبەتمەندییە بوو کە هەژار
نووسیویهتی، بەاڵم لە پەنا ئەو تایبەتمەندییەدا
هەندێک فاکتەری ئەرێنییش جگە لە خوێنشیرنبوون لە
کەسایەتیی مرۆڤە بەگەمژەپێناسەکراوەکەدا هەبوو. یان
دەبیندرێت کە لە نووسینەکانیدا ئاماژە بە سووکبوونی
8 ژنی ناسیاوێکی دەکات.
لە نووسینێکی ستاندارددا
دروست نییە کە بەم شێوەیە وەنێو ژیانی تایبەتیی
مرۆڤەکان بکەوین. هەرچەند کە ئەو کەسەی باسی
ژنەکەی کراوە، چاالکییەکانی ڕاستەوخۆ کاریگەریی
لەسەر پرسی کورد داناوە، بەاڵم تێکەاڵوکردنی
داوێنپیسیی ئەو ژنه پێوەندییەکی بە چاالکیی سیاسیی
مێردی ژنەکەوە نییە. بە لەبەرچاوگرتنی دۆخ و ئاستی 
www.dengekan.com Page 3
نووسین لە کۆمەڵگای ئەوکاتدا کە هەژار چێشتی مجێوری تێدا نووسیبوو، ڕەنگە ئاسایی
بووبێت کە مێژوو بەو شێوەیە تۆمار بکرێت، بەاڵم لە هەمان کاتدا ئەم دەربڕینەی هەژار
شێوەی بیرکردنەوەی ئەو پێناسە ناکات. واتە بەم شێوەیە نەبووە کە هەژار ژنی بە کەم
دانابێت و لە تۆمارکردنی مێژوودا هەوڵی دابێت که بێڕێزیی بە ژن بکات. هەژار لە چەند
شوێنێکی چێشتی مجێوردا ژن بە تاقە فریاکەر دەناسێنێت و پەسنی ژیری و ئازایی ژن
9 دەکات.
هەژار بەرزترین پلەی نێو بنەماڵە بە ژن دەدات. لە ڕوانینی هەژاردا سەرکەوتن،
ئاسایش و بەختەوەریی بنەماڵە بە ژنەوە بەستراوەتەوە. ئەو تێڕمی »ژن و ماڵ« ئاوا
لێکدەداتەوە کە بەهۆی بایەخی زۆری ژن، ناوی ژن لە پێش ماڵدا دێت و دەنووسێت: »تا
ژن نەبێ، ماڵیش نابێ«. سەرچاوەی بەهێزی بونیاتنان لە هزری هەژاردا ژنە. تا ژن
نەبێت ماڵ پێک نایەت و ماڵیش کە تاقە شوێنی حەسانەوە و ئارامبوونهوهی مرۆڤە بە
بوونی ژن گرێ دراوەتەوە. ماڵ لە ڕوانگەی هەژارەوە شوێنی ئاسایشی گشت ئەندامانی
بنەماڵەیە. لە ڕوانگەی هەژارەوە چەندە لەسەر گرنگیی
سەرچاوەی دابینکردنی ئاسایش و حەسانەوە پێداگریی
بکرێط، زۆرتر لەو دەبێ بایەخ بە پێگەی ژن بدرێت،
چون لە تێڕوانینی هەژاردا، بوونی ماڵ وەک سەرچاوەی
ئاسایش، حەسانەوە و بەختەوەریی بۆ ژن دەگەڕێتەوە.
هەژار پیاو لە بنەماڵەدا بە کرێکارێک دەشوبهێنێت و ژن
لە بنەماڵەدا بە ئەندازیار و داڕێژەر و پێکهێنهر
ئەو تەنانەت لە سەردەمی گەنجییەتی 10 دەشوبهێنێت.
خۆیدا دژ بەوە بوو کە وەک زۆرینە ژیانی هاوبەش پێک
بهێنێت. لە کۆمەڵگای ئەوکاتی کوردستاندا باو بوو کە
گەورەکان بڕیاردهری سهرهکیی بوون بۆ هەڵبژاردنی
هاوسەری مناڵەکانیان. پاش ئەوە کە ژنی یەکەمی هەژار کۆچی دوایی کرد، ئەو
تێکستی 11 سەرلەنوێ ڕچەشکێنی دەکاتەوە و هاوسەری خۆی بە دڵی خۆی هەڵدەبژێرێت.
هەژار نە تەنیا ئاست و شێوەی پەرەسەندن و پێشکەوتووییەکانی کۆمەڵگای کوردستان
وێنا دەکات، گۆڕانکارییەکانی نووسەر و کۆمەڵگاش لە باری جۆری تێڕوانینیان بۆ ژن بە
خوێنەر نیشان دەدات. کۆمەڵگایەک کە هەژار بە گەنجییەتی تێیدا دەژیا، ئەوەی قبووڵ
نەدەکرد کە کچ دەرس بخوێنێت، بەاڵم لهو پهڕتووکهدا دەبیندرێت کە گهشهسهندنی
کۆمەڵگا و هزری تاک لە کۆمەڵگادا بە ئاستێک گەییشتووە کە هەژار لە چۆکی خۆی
دەدات و داخی ئەوە دەخوات کە چما کچێکی ژیر و وریا، لە کاتی پێگەییشتنیدا بواری
12 دەرسخوێندنی نەبوو.
www.dengekan.com Page 4
وەک گوترا له چێشتی مجێوردا هەندێک دەربڕین بە پێی پێوەری فۆرموولەکردنی تێکستی
پەرتووک لەمڕۆدا ئاسایی نییە. هەڵسەنگاندنی تێکستی چێشتی مجێور پێویستە بە
لەبەرچاوگرتنی زەمەن و شوێنێک ئەنجام بدرێت کە هەژار تێیدا دەژیا. پێشەکیی چێشتی
مجێور خاڵێک بە ڕاشکاویی بۆ خوێنەر ڕوون ناکاتەوە. هەژار لە دەستپێکی نووسیندا
ئاماژەی بەوە کردووە کە ئەو بیرەوەرییانەی خۆی بۆ یەک لە مناڵەکانی نووسیوە تا لە
هەر بۆیەش دەبیندرێت کە زانایەکی ئەدەب و زمانی 13 ژیانی خۆیدا کەڵکیان لێوەربگرێت.
کوردیی کۆمەڵێک شتی بەبێ پارێزەوە باس کردووە. خوێندنەوەی پەرتووک و
چاوخشاندنێک بەسەر هەندێک دەق و سەردێڕی بابەتەکانیش ئەمە ڕوون دەکەنەوە کە
هەژار گەرەکییەتی ئامۆژگاریی بهردهنگی خۆی بکات کە بۆی نووسیوە. واتە تێکستی
هەژار لە هیچ شوێنێکی پێشەکییهکهدا ئەمە نابێژێت کە ئەو بیرەوەرییانە بۆ خوێنەری
کورد بە گشتیی گەاڵڵە کراوە. هەژار کەسێکی ئاسایی کۆمەڵگا نەبوو. باش دەیزانی کە
تێکستێک بۆ باڵوکردنەوە و بەچاپگەییشتن چلۆن ئامادە بکات و چلۆن کاتی بۆ دابنێت.
ئەو لە دەستپێکی نووسیندا ئاماژە بەوە دەکات کە خۆی بە چێشتی مجێورهوه ماندوو
هەژار 14 نەکردووە و وەک بەرهەمێکی جددیی ئەدەبی و مێژوویی کاری لێی وردنهبۆتهوه.
بە مناڵەکەی دەبێژێت:
»خۆ ئەگەر دۆست و ناسیاویش وەیخوێنن، با هیچ نەبێ بەو قسە قۆڕانە
15 پێبکەنن.«
ئەم دەقەی هەژار لەچاو دەربڕینەکانی دیکەی هەندێک ڕوونترە. هەژار ئاگادارە کە
ئەوکاتەی نووسینەکەی بە دەستی مناڵەکەی دەگات، ئاساییە کە چەند دۆست و
ناسیاوێکیش بیخوێننەوە، بەاڵم سەری قسەی لەگەڵ خوێنەری کورد و جەماوەر بە
لێرە ئەم پرسیارە ساز دەبێت کە گەر هەژار بە مەبەستی بالوکردنەوە و 16 تایبەتیی نییە.
چاپکردنی بیرەوەرییەکانی ئەو پەرتووکەی ئامادە کردبوو، چما هیچ ئاماژەیەکی زەقی
بەم گرنگە نەکردووە؟! هەژار کەسایەتییەکی یەکجار خۆشناو و خۆشەویستی نێو خەڵکی
کوردستان بوو. ئەو خاوەنی زۆر دۆستی هێژا و ماقووڵ بوو کە بە دڵنیاییەوە بەشێکی
بەرچاویان داواکاری ئەوە بوون بیرەوەرییەکانی خۆی تۆمار بکات. گەر هەژار
بیرەوەرییەکانی خۆی بۆ باڵوکردنەوە نووسیبا، بە دڵنیاییەوە دەبوا ئاماژەیەکی بەم
خاڵە کردبا. کەسانێک دەناسرێن کە نیوهێندەی هەژار خزمەتی کوردیان نەکردووە، بەاڵم
دۆست و ناسیاوەکانیان پەیتاپەیتا بە پەرۆشەوە داواکار بوون تا بیرەوەرییەکانی خۆیان
تۆمار بکەن. ئەوانیش لە بیرەوەریی خۆیاندا ئاماژەیان بەمە کردووە کە زەخت و گوشاری
دۆست و ناسیاوەکانیان لەسەر بووە و هان دراون تا بیرەوەرییەکانی خۆیان بە چاپ 
www.dengekan.com Page 5
بگەیەنن. لە تێکستی هەژاردا ئەمە نابیندرێت! هەژاری کوردیزان لە نووسینەکانیدا
ههمووکات خۆی لە فرەوێژی دوور خستۆتهوه و زۆر شارەزایانە مەبەستی خۆی بە
کەمترین وشە و لە ڕستەی کورتدا بە خوێنەر گهیاندووه، بەاڵم لە دەستپێکی نووسینی
چێشتی مجێوردا نەک بە واتای فرەوێژیی، بەڵکوو بە مەبەستی پێداگریی ئەم گرنگە
دووپات دەکاتەوە کە بیرەوەرییەکانی بۆ یەک لە مناڵەکانی نووسیوە بۆئەوەی لە ژیانی
دیسانیش گەر هەژار ئەم پەرتووکەی بۆ باڵوبوونەوە 17 خۆیدا کەڵکیان لێوەربگرێت.
نەنووسیبێت و تەنیا لە هەوڵی ئامۆژگاری و رێنیشاندانی تاقە خوێنەری خۆیدا بووبێت،
بەچاپگەیاندنی ئەو پەرتووکە خزمەتێکی زۆری به نەتەوەی کوردی کردووە و لە پەنا
ئامۆژگارییەکانیشدا زۆر الیەنی گرنگی کۆمەڵگای کوردستانی بۆ گەالنی جۆراوجۆر
چێشتی مجێور پڕه له ماتریالی جۆراوجۆر بۆ چینە جیاوازەکانی 18 گواستۆتەوە.
کۆمەڵگای کوردستان. داتاکانی نێو ئەو پەرتووکە بواری رەخساندووە کە وەک
سەرچاوەیەکی باش بۆ کۆمەڵناسیی ئابووریی، کۆمهڵناسیی ڕامیاریی، بنەماڵە،
کولتووریی، کۆمەاڵیەتیی، ئایینیی و هتد بخرێتە بەر لێکۆڵینەوە و له ئهنجامدا
ناسینێکی زانستیمان لەسەر کورد وەک نەتەوەیەکی ژێردەست لە زەمەنێکی تایبەتدا
هەبێت.
لە کۆی گشتیی تێکستەکانی هەژار لە چێشتی مجێوردا وانەیەک بۆ خوێنەر داڕێژراوە.
وانەی هەژار ساختە و زهینیی نییە. ئەو بە سانایی و زۆر بە تەسکیی، بینین، چێشتن و
بیستنەکانی خۆی گواستۆتەوە سەر کاخەز. لە ژیانی هەژاردا پێگرتن و بەرزبوونەوە
دەبیندرێت. لە پێناوی سەرکەوتن و دەستکەوتەکاندا زەحمەتی بێوێنە کێشراوە، بەاڵم
دەبیندرێت کە ڕۆژگار پشتی لە هەژار کردووە و بهریدهداتهوه. هەژار وانەی خۆڕاگریی،
کۆڵنەدان و هۆمێد بە خوێنەر دەدات. ئەو لە هەر شوێنێک کە خاوەن دەسەاڵت بووە،
ملکەچی شکەست نەبووە و بە هەوڵ و لەسەرەخۆیییەوە خۆی پێ گەیاندۆتەوە و
هەستاوەتەوە سەرپێ. ئەم ههستانهوه و کەوتنانە لە ژیانی هەژاردا زۆر دەبیندرێت.
هەژار لە کاتێکدا کە لەگەڵ هاوڕێکانی دەربەدەر دەبێت و سەرچاوەیەکی بژیویان نابێت،
لە ناو و ناوبانگ و تایتێلی بریقەدار واز دەهێنێت. ئەو جلکی ڕووناکبیریی لە یەخدانی
19 مێژوو دەنێت و جلکی کرێکارێکی سهربهرز، ماندوونەناس و جوامێر لەبەر دەکات.
خۆگونجاندن یەک لە تەوەرە سەرەکییەکانی چێشتی مجێورە. هەژار لە ژیانی خۆیدا بە
پێی زەمەن و شوێنی جۆراوجۆر نەرم و نیانی لە خۆی نیشان داوە و خۆی لەگهڵ ڕاستیی
ژیاندا گونجاندووە. ئەم خۆگونجاندنە پێویستیی بە مرۆڤناسیی، تێگەییشتن لە دۆخ،
لێکدانەوەی ڕەوش و داڕشتنی پالن هەیە. لە خۆگونجاندندا دهمارگرژیی ئەشێ وەال بنرێت 
www.dengekan.com Page 6
و وەک شولکێکی تەڕ لە بەرانبەر زەختە داسەپاوەکاندا خوار بێتەوە و بە کۆڵنەدان
ههستێتهوه. چێشتی مجێور هەڵگری کۆمەڵێک ئهزموونی تاڵ و ناخۆشە. هەژار تەنیا ٧١
ساڵی تەمەن هەبوو کە بە کۆچی دوایی باوکی بەرپرسیارەتیی دوو برا و خوشک و دایکی
ئەو الوێکی خوێندهوار و دەستوپێ سپیلکە بوو و ئهزموونی هیچ 20 کەوتە سەرشان.
کارێکی دیکهی نەبوو ههتا ژیانی بنەماڵەکەی دابین بکات. هەژار دەرس و فێرگە
جێدەهێڵێت و لەسەر بڕوایەکی کە بە خۆی ههیبوو، دۆخێکی داسەپاو و دژوار قبووڵ
دەکات. خۆگونجاندنی هەژار لەگەڵ دۆخەکاندا گرێدراوی فاکتەری جۆراوجۆرن کە
مرۆڤناسیی هەژار یەک لەوانە. چێشتی مجێور تێکەاڵویی هەژار لەگەڵ تاکی کۆمەڵگای
کوردستان و دەرەوەی کوردستان نیشان دەدات. خۆگونجاندنی کۆمەاڵیەتیی تەوەرێکی
بەرچاوی پەرتووکی چێشتی مجێورە کە زۆربەی چین و توێژەکانی کۆمەڵگای لەخۆ
گرتووە. هۆکاری پێویستیی خوگونجاندن بۆ جیاوازییەکان دەگەڕێتەوە. تێکەڵبوونێکی
ئەرێنیی بۆ ئەوەیه کەسێک یان گرووپێک لە پڕۆسەی ژیان و کاری زۆرینەدا بەشدار بن
که لەمجۆرە دۆخەدا پێویستە. لە پڕۆسەی خۆگونجاندنەکانی هەژاردا هارمۆنییەک
دەبیندرێت کە یەکجار بە گران و ناخۆش تەواو بوون، بەاڵم کۆڵنەدان و دادێبینیی لە
گشت ئەو زنجیرە پڕۆسانەدا وەک وانە و ئامۆژگاریییەکی بەرچاو )بەاڵم باسنەکراو(
دهبریسکێنهوه. خۆگونجاندنی ڕامیاری و خۆگونجاندنی ئابووریی بە هەمان شێوە لە زۆر
شوێنی چێشتی مجێوردا بە نرخی ژیانێکی دژوار تەواو بوون. پڕۆسەی ئاوارەییەکانی
کارەکتەری سەرەکیی چێشتی مجێور هەڵگری کۆمەڵێک وانەی زانستین کە دەکرێت لە
الیەن کۆمەڵناسانەوە وەک مۆدێلێکی سەرکەوتووی خۆگونجاندن کەڵکی لێوەربگیردرێت.
فێربوونی زمان، کارکردن و ئاشنابوون لەگەڵ نەریت و کولتووری زمانیی لەو خاڵە
سەرەکییانەن کە چێشتی مجێور وێنای دهکات بۆئەوەی مرۆڤێک لە کۆمەڵگایەکی نوێ و
نامۆدا نهبێته بارگرانیی کۆمەڵگا بهڵکوو ببێته بەشێک لە پرۆسهی بازنهیی کۆمهڵگا.
چێشتی مجێور سەرچاوەیەکی بەهێزی مرۆڤناسییه لە زەمەنێکی دیاریکراودا. وێناکردنی
مرۆڤەکان لە چێشتی مجێوردا تایبەت بە بهره و چینێکی تایبەت نییە و زۆربهی بهره و
چینەکان لەخۆی دەگرێت. ئەم پەرتووکە یارمەتیدەرە کە ڕاستییەکانی کۆمەڵگا هەرچەند
تاڵیش ببن ببیندرێن. داتاکانی ئەو پەرتووکە ئەمەندە زۆرن کە توانیویهتی لەچاو
سەرچاوە زارەکییە کوردییهکانی دیکە بەهێزتر و جێمتمانهتر بێت. ئەم پەرتووکە بۆیە
دەتوانێت بە لوتکەی تاقانەیی بگات چون دەبیندرێت کە بواری دۆکیومێنتارکردنی لە زۆر
جێگەدا هەیە و سەرچاوە و بەڵگەیەکی زۆر هەن کە جێمتمانەبوونی بەشێکی زۆری
زانیارییەکانی پشتڕاست دهکهنهوه. لە چێشتی مجێوردا لە پەنای مرۆڤناسیی ژیان و 
www.dengekan.com Page 7
نەریتدا بە شێوەی جۆراوجۆر فاکتەرە ئەرێنی و نەرێنییەکان دەستنیشان کراون.
وێناکردنی خەڵک لە چێشتی مجێوردا دەکرێت وەک گرنگترین کەرەستەی لێکۆڵینەوە بۆ
خوێندنەوەی مرۆڤناسیی دەکار بگیردرێت.
چێشتی مجێور کۆمەڵێک ڕووداوی لەخۆ گرتووە کە پێوەندییان بە تەوەری ئێتیکهوه
هەیە. لە زۆر جێگەی ئەو پەرتووکەدا باسی ئێتیک لە سیاسەت، ڕاستوێژی و ڕێنوێنی
کراوە و بۆ فامکردنی باشتر ئاماژە بە وێنەی سەرنجڕاکێش کراوە. چێشتی مجێور وانەی
سەروەربوونی کەسایەتیی مرۆڤ بەسەر ماتریالدا بە خوێنەر دەدات. هەژار لە زۆر شوێنی
چێشتی مجێوردا ئاماژەی بەم ڕووداوانە کردووە کە چلۆن ماتریال توانیویهتی به ناخی
جوانی مرۆڤدا شۆڕبێتهوه و وێنەیەکی خەوشەدار لە مرۆڤ ساز بکات. لێوردبوونەوە لە
تێکستەکانی چێشتی مجێور مرۆڤ بەو قەناعەتە دەگەیەنێت کە ماتریال لە هەمانکاتدا
پێویستییەکی ژیانە و ئەشێ دابین بکرێت. بەهۆی ئەوە کە هەژار لە کۆمەڵگایەکی
ئاساییدا ژیانی نەدەکرد و نیشتمانەکەی داگیرکراو بووە، دەبیندرێت کە وانەیەکی دیکە لە
ئێتیک وەک بەرپرسیارەتییەک لە ئاست پرسی نەتەوەیی کورد بە خوێنەر دەدرێت. لە
ماتریال و سامان چی لەبەردەستدا هەیە، چەندە زۆر و بۆر بێت، چەندە شیرن بێت، لە
کاتێکدا کە پێویست بێت پشتی تێکراوە و بەرەو ئەو شوێنە هەنگاوی ناوە کە سەروەریی
بەسەر ماتریالدا هەیە. هەژار پاش سااڵنێک کوێرەوەریی توانیبووی خۆی کەڵتە 
www.dengekan.com Page 8
بکاتەوە، بەاڵم بەهۆی پێویستییەکی کە شۆڕش بە ئەوی هەبوو، گشت خۆشییەکانی له
21 خۆی داماڵی و ڕێگەی شاخ و خزمەت بە شۆڕشی هەڵبژارد.
زانیارییە مێژووییەکانی چێشتی مجێور لە چەندان قۆناخی جۆراوجۆردا بایەخی
تایبەتییان هەیە. هەژار بە شێوەیەکی ڕاستەوخۆ لە کۆمەڵەی ژیانەوەی کوردستان
)ژ.ک(، حیزبی دێمۆکڕاتی کوردستان، کۆماری کوردستان، شۆڕشی ئەیلوول و هەموو
سەرکەوتن و داکەوتنهکانی شۆڕشی باشووردا ههتا ساڵی ٧٧١١ی زایینیی بەشدار بوو.
کۆمەڵەسەفەر و بەسەرهاتەکانیشی لە واڵتانی دیکە هەڵگریی زانیارییەکی زۆرن کە
پێویستییان بە لێوردبوونەوە هەیە و دەکرێت لەسەر بەڵگەمەندکردنی بەشێکی بەرچاو لە
مێژووە زارەکییەکەی هەژار، مژاری دیکە گەاڵڵە بکرێن. هەر بۆیە ئەم باسە درێژەی
دەبێت.
سەرچاوە و ژێدەر:

1
مامۆستا هەژار، چێشتی مجێور، چاپی سێهەم، پەخشانگای ئازادی ٩٠٠٧ی زایینیی، الپەڕەی ٧
2
جیا لەوە کە بەڵگە و سەرچاوەی دیکەش بۆ سەلماندنی ئەوە لەبەردەستدا هەیە کە هەژار ئەندامی »کۆمەڵەی
ژیانەوەی کوردستان« بوو، بۆخۆشی لە »چێشتی مجێور«دا باسی کردووە. ئەو جیا لەوە کە بەشێکی
پەرتووکەکەی بۆ ئەم باسە تەرخان کردووە، لە زۆر جێگەی دیکەی بیرەوەرییەکانیدا باسی لەو زەمەن کردووە.
بڕوانە: چێشتی مجێور، الپەڕەکانی ١١-١٧
3
سۆران کرباسیان، کۆماری سەربەخۆ و ''مستقل''ی کوردستان؛ گەڕانەوە بۆ ڕاستییەکان، ئوسلوو ٩٠٧٩ی
زایینیی، الپەڕەکانی ٧١-٧٩
4
پێشتر لەم بارەوە سولەیمان چیرە )هێرش( گچکە بابەتێکی گەاڵڵە کردبوو. بڕوانە: هێرش؛ ئایا شاعیری میللی
کۆماری کوردستان حیزبی نەبووە؟!
5
جیا لەوە کە کوردستانیبوونی هەژار لە زۆر الپەڕەی چێشتی مجێوردا وەبەرچاو دەکەوێت، دەبیندرێت کە لە
سەردەمی کۆمەڵەی ژیانەوەی کوردستان و دواتر لە کاتی دەوڵەتی کۆماری کوردستاندا شێعری نەتەوەیی
نووسیبوو و بە چاپ گەییشتبوو. بۆ وێنە بڕوانە: ڕۆژنامەی کوردستان، باڵوکەرەوەی بیری حیزبی دێمۆکراتی
کوردستان، چاپی مەهاباد، ژمارە ٧١، ڕێکەوتی ٧١ی ٩ی ٧٧١١ی زایینیی، شێعری هەژار )نیشتمانم ڕەنگینە(،
الپەڕەی ٩
6
لێوردبوونەوە لە شێعری »قەڵەم« کە لە سەردەمی کۆماری کوردستاندا بە چاپ گەییشت، بە هەمانشێوە ئەمە
پشتڕاست دەکاتەوە کە هزری نەتەوەیی الی هەژار بەسەر بڕوای ئایینی ئەودا سهروهر بووە. بڕوانە ڕۆژنامەی
کوردستان، ژمارەی ٩٧، ڕێکەوتی ٩ی ١ی ٧٧١١ی زایینیی، الپەڕەی ٧
7
چێشتی مجێور، الپەڕەی ١٩٩
8
چێشتی مجێور، الپەڕەی ١٠١
 تێبینی: بەهۆی ئەوە کە زمانی دەربڕین و شێوەی فۆرموولەکردنی تێکست لە چێشتی مجێوردا باسی ئەم
نووسینەیە، بە دروست نەزانراوە کە ئاماژە بە ناو بکرێت.
9
چێشتی مجێور، الپەڕەی ٩٩٠
چێشتی مجێور، الپەڕەی 10 ٨
چێشتی مجێور، الپەڕەی 11 ١١
12
هەمان سەرچاوەی پێشوو.
www.dengekan.com Page 9

چێشتی مجێور، الپەڕەی 13 ٧
هەمان سەرچاوەی پێشوو 14
15
هەمان سەرچاوەی پێشوو.
ماجد مەردۆخ ڕۆحانی لە چاپی سێهەمی چێشتی مجێوردا چەند زانیارییەکی لە تەنیشت ڕوونکردنەوەیەکی 16
پێویستی پێوەندیدار بە پەرتووکهکه نووسیوە. ئەم نووسینەی من بە بێ لەبەرچاوگرتنی دەربڕینی بەڕێزیان
گەاڵڵە کراوە و بۆ خوێندنەوەی خۆم تەنیا نووسینی نووسەری پەرتووکم لەبەرچاو گرتووە.
چێشتی مجێور، الپەڕەی 17 ٧
چێشتی مجێور سێ جاران بە چاودێریی دڵسۆزانی هەژار بە زمانی کوردیی بە چاپ گەییشتووە. چەند جارێکیش 18
بە بێ ئاگاداریی کەسانی نزیکی ئەو لە چاپ دراوە. وەشانی کوردیی ئەو پەرتووکە بە شێوەی دەنگییش تۆمار و
باڵو کراوەتەوە. ئەو پەرتووکە دوو جاران لە دوو پڕۆژەی جیاوازیشدا وەرگێڕدراوەتە سەر زمانی فارسی. لە
کۆتایی ئەم بابەتەدا ئەم وەشانە جۆراوجۆرانەی چێشتی مجێور وەک پاشکۆی بابەتهکه دەناسێندرێت.
چێشتی مجێور، الپەڕەکانی 19 ٧٠١-٧٠١
 تێبینی: لەم وێنانە لە سەربوردەی هەژاردا زۆرن و بە پێویست نازاندرێت هەموویان ریز بکرێن.
چێشتی مجێور، الپەڕەکانی 20 ١٧-١٠
چێشتی مجێور، الپەڕەکانی 21 ١٧٠-١٠٨
جیا لەمانە لەم بابەتانەی ژێرەوەش کەڵک وەرگیراوە:
I. خالید میارغونج، ''چێشتی مجێور'' لە ڕوانگەی کۆمەڵناسییەوە، نەورۆزی ٧١٧٩ی کۆچی هەتاویی
II. چەند بابەتێکی پێوەندیدار بە خۆگونجاندن کە لە ماڵپەڕی فەرمیی وەزارەتی دەرەوەی واڵتی نۆرێگ باڵو
بوونەوە.
III. ئێتیک و مێتۆد، ماڵپەڕی فەرمیی »کۆمیتەی نەتەوەیی ئەخالق لە لێکۆڵینەوە«دا، ٩٠٧١ی زایینیی
)نۆرێگ(
IV. ئێتیک لە لێکۆڵینەوەدا، ماڵپەڕی فەرمیی ڕاوێژکاری لێکۆڵینەوە )نۆرێگ(، ٩٠٧١ی زایینیی
