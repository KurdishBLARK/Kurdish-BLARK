
شیــــــــــــــــــــکـار
ناسنامه‌ی هه‌ر نه‌ته‌وه‌یه‌ک ئه‌ده‌به‌که‌یه‌تی

خەڵاتى نۆبێلى ئەدەبی

 کێ بوو بە براوەى خەڵاتى نۆبێلى ئەدەبیى ساڵى 2010؟

                                                                                          شه‌ریف فه‌لاح-هه‌ولێر 

 سەرەنجام ئاکادیمیاى نۆبێڵ لە بەیاننامەیەکدا دانى خەڵاتى نۆبێلى ئەدەبیى ساڵى2010ى بە ماریۆ بارگاس یۆسا، نووسەرى گەورە و ناوبەدەروەى پرۆیى راگەیاند و هەموو ئەگەر و گومانەکانى بە یەکجارى رەواندەوە، چونکە زۆرێک لە ناوەندە ئەدەبییەکان جیهان باسیان لە بەخت و شانسى "هارۆکى موراکامى "ى ژاپۆنى و " کورمک مەک کارتى" ى ئەمریکاییان بۆ وەرگرتنى ئەو خەڵاتە دەکرد، بەڵام ئاکادیمیاى نۆبێل جارێکى تر نیشانى دا کە پێش بینى کردنى براوەکانى خەڵاتى نۆبێڵ و بە تایبەت بوارى ئەدەب وەڕاست ناگەڕێ. یووسا کە ئێستا بۆتە براوەى ئەو خەڵاتە 5/1 میلیۆن دۆلارییە، لە وتوێژێکدا لە وەڵامى ئەوەى کە بۆچوونە لیبراڵەکانى کە زۆر جار وەک دەمارگرژى خۆ دەنوێنن، لە وەرگرتنى خەڵاتى نۆبێڵ بێبەرى دەکەن، رایگەیاندبوو: کە هیچکات لەبەر وەرگرتنى خەڵاتى نۆبێڵى ئەدەبیات، بیروباوەڕە سیاسییەکانى ناگۆڕى.
یووسا لەو باوەڕە دایە ئەو جۆرە ئەدەبەى کە ئافراندوویەتى لەو روانگانەوە هەڵێنجراون کە سەردەمى لاویەتى بە خوێندنەوەى بەرهەمەکانى ژان پۆل سارتر فێریان بووە و هەر 
په‌ڕاوێزێک بۆ باسی ده‌وڵه‌ت‎ئابادی و نۆبێل


یادداشـتێک له‌ په‌راوێزی نووسینێکی کورتی کاکه‌ سووری له‌ وێبلاگی تاریک و رووندا چه‌ند راگۆڕینه‌وه‌ی دژ به‌ یه‌ک و هاوته‌ریبی یه‌کی لێکه‌وته‌وه‌ .بۆ خۆ بواردن له‌ دووپات بوونه‌وه‌یان چۆنیه‌تی سه‌رهه‌ڵدانی باسه‌که‌ ده‌به‌مه‌وه‌ بۆ سه‌رچاوه‌ که‌ی خۆی یانی وێبلاگی تاریک و روون.هه‌رئه‌وه‌نده‌ تێبینیه‌ به‌ پێویست ده‌زانم .وێبلاگی تاریک و روون براوانی خه‌ڵاتی نۆبێل به‌ سه‌ر دوو تاقمی "که‌ڵه‌ نووسه‌ر " و "جووجه‌ نووسه‌ر "دا دابه‌ش ده‌کا و دڵخۆشی خۆی ده‌رده‌بڕێ بۆ ئه‌وه‌ی نۆبێلی ئه‌مساڵ به‌ شێوه‌یه‌کی شیاو ئاوڕ له‌ که‌ڵه‌نووسه‌رێکی وه‌ک ماریۆ بارگاس یوسا ده‌داته‌وه‌.
ئه‌گه‌رچی خودی " مه‌حموودی ده‌وڵه‌ت ئابادی" مه‌به‌ستی سه‌ره‌کی باسه‌که‌ نه‌بوو به‌ڵام به‌ شێوه‌یه‌کی نه‌خوازراو بوو به‌ هه‌وێنی هاتنه‌ گۆڕی کۆمه‌ڵێک ڕای جیاواز،ئه‌مه‌ش لێره‌وه‌ ده‌ستی پێکرد : بۆ ئه‌وه‌ی روون کردنه‌وه‌ی زیاتر له‌ سه‌ر بۆچوونه‌که‌ی خۆم به‌ ده‌سته‌وه‌ بده‌م فاکتێکم له‌ وت و وێژێکی ده‌وڵه‌ت ئابادی هێناوه‌ سه‌باره‌ت به‌وه‌ی "ره‌نگه‌ هه‌مووی ئه‌وانه‌ی براوه‌ی ئه‌م خه‌ڵاته‌ ن، سه‌رگوڵی نووسه‌رانی سه‌رده‌می خۆیان نه‌بووبن به‌ڵام ده‌سه‌ڵاتی ده‌ربڕین  و خاوه‌ن کاریگه‌رییه‌تی ئه‌م نووسه‌رانه‌ ،له‌ دیاری کردنی چاره‌نووسی خه‌ڵاته‌که‌دا مه‌رجی یه‌که‌م بوون ئه‌گه‌ر چی به‌ پێی ماهیه‌تی کاری نۆبێلی ئه‌ده‌بی، کۆمه‌ڵێ هۆکاری سیاسی و کۆمه‌ڵایه‌تی زێدی نووسه‌ره‌که‌ش ده‌وریان گێڕاوه"‌ .هه‌ر ئه‌م فاکته‌ له‌ وته‌ی ده‌وڵه‌ت ئابادی، وه‌ک ئاماژه‌ی پێکرا به‌ شێوه‌یه‌کی نائانقه‌ستانه‌ باسه‌که‌ی کرد به‌ کێشه‌ی ده‌وڵه‌ت ئابادی و خه‌ڵاتی نۆبێل. 
بۆ ئه‌وه‌ی بیر و بۆچوونه‌کان زیاتر بکه‌ونه‌ سه‌ر یه‌ک ئه‌م بابه‌ته‌ی سه‌ید قادر هیدایه‌تی"م( چیرۆک له‌ نێوان گه‌شه‌ کردن و دابڕاندا-له‌ گه‌ڵ –په‌راوێزێک بۆ باسی ده‌وڵه‌ت ئابادی و نۆبێل )  –له‌ وێبلاگی "خه‌ونباز" ه‌وه‌ گوازته‌وه‌ بۆ ئێره
                                                                                            ره‌سووڵ سۆفی سوڵتانی 
------------------------------------------------------------------------------------------ 

چیرۆک له‌ نێوان گه‌شه‌کردن و دابڕان‎دا

له‌گه‌ڵ 

په‌ڕاوێزێک بۆ باسی ده‌وڵه‌ت‎ئابادی و نۆبێل! 

سه‌یدقادرهیدایه‌تی 

 گووران (ته‌کامول) یه‌کێک له‌ تیۆری‎یه‌ بنه‌ڕه‌تی‎یه‌کانی سه‌رده‌می مۆدێرنه‌؛ عه‌قڵ‎باوه‌ڕه‌کانی سه‌ده‌ی هه‌ژده‌ و پۆزێتڤیسته‌کان و به‌ گشتی زۆربه‌ی مۆدێرنیسته‌کان، پێشکه‌وتن و هه‌موو گۆڕان‎کاری‎یه‌کانی کۆمه‌ڵگا به‌ پێی گووران و گه‌شه‌کردن شی ده‌که‌نه‌وه‌.‌ به‌ گوێره‌ی تیۆریی ته‌کامول و گووران، هه‌موو گۆڕان‎کاری‎یه‌ کۆمه‌ڵایه‌تی و فه‌رهه‌نگی و زانستی‎یه‌کان له‌ گه‌شه‌ و پێشکه‌وتن‎ دان. ته‌کامول‎باوه‌ڕه‌کان پێیان‎وایه‌ که‌ هه‌موو رووداوه‌ کۆمه‌ڵایه‌تی و فه‌رهه‌نگی و سیاسی‎یه‌کان، پێشینه‌ و مێژووی خۆیان

محمود دولت آبادي در گفت و گو با چلچراغ
محمود دولت‌آبادی ( ۱۳۱۹ ) نویسنده معاصر ایرانی است . او نویسنده رمان مشهور کلیدر است.

زندگینامه
محمود دولت‌آبادی ، ۱۰ مرداد ۱۳۱۹ در دولت‌آباد شهرستان سبزوار به دنیا آمد.
دولت‌آبادی ، از آغاز مشاغل مختلفی را تجربه کرد ، کار روی زمین , چوپانی , پادویی کفاشی , صاف کردن میخهای کج و بعد به عنوان وردست پدر و برادر به عنوان دنده پیچ کارگاه تخت گیوهکشی , دوچرخه سازی , سلمانی و .... بعدها تمام مشاغلی که او در دوران نوجوانی و جوانی خود تجربه کرد ، در آثارش نمود یافت.
دولت‌آبادی سپس راهی مشهد و آنگاه تهران شد و در این دوران باز هم مشاغل دیگری نظیر حروفچین چاپخانه , سلمانی کشتارگاه , رکلاماتور برنامه های تأتر , سوفلور کنترلچی سینما , ویزیتور روزنامه کیهان و ... را بر عهده گرفت.

"ده‌ست " و پێوه‌ندی نێوان دال و مه‌دلوول

                                                                     *عه‌لی قاسمی

میشێل فۆکۆ وه‌ک بیرمه‌ندێکی پۆست مۆدێڕن؛ که‌ ڕخنه‌گرێکی به‌ توانای ده‌سه‌ڵاتیشه‌، له‌ سه‌ر زمان؛ گوتار و ده‌سه‌ڵات زۆر پرسیاری وردی ورووژاندووه‌ و ده‌روویه‌کی روونتر له‌ رابردووی به‌ رووی ئه‌م بابه‌ته‌ فیکرییانه‌دا کردووه‌ته‌وه‌، هه‌ر له‌م به‌ستێنه‌دا که‌ڵکه‌ڵه‌ی بیر و زه‌ینی فۆکۆ پێوه‌ندی نێوان زانست و ده‌سه‌ڵات، واته‌ (دانش و قدرت ) ه‌، فۆکۆ زانست به‌ ئیپیستمه‌ (Episteme) پێناسه‌ ده‌کا، ئیپیستمه‌ زیاتر ئه‌و ژێرخان و بنه‌ما مه‌عر‌یفییانه‌ ده‌گرێته‌وه‌ که‌ له‌ کۆمه‌ڵگادا بوونیان هه‌یه‌، به‌ باوه‌ڕی ئه‌و فه‌یله‌سووفه‌ ناوداره‌ له‌ ده‌وران و چاخی پێش مۆدێڕندا ناو لێنانه‌کان به‌ پێی ئه‌سڵی زاتی شته‌کان بووه‌، به‌ڵام له‌ چاخی مۆدێڕندا بۆ ناولێنانه‌کان به‌ره‌ به‌ره‌ گرێبه‌ست هاتووه‌ته‌‌ ئاراوه‌، گرێبه‌ست به‌ مانای عورفێکی گشتی، عورفێک که‌ له‌ودا خاوه‌ن هزرو بیرمه‌ندان پێوه‌ندی نێوان دال و مه‌دلوول – یان دیاری ده‌کرد، دیاره‌ پێوه‌ندی نێوان دال و مدلوولیش زیاتر قه‌راردادییه‌ تا زاتی . لێره‌دا پرسیارێک دێته‌ ئاراوه‌، چ که‌سێ بۆی هه‌بوو، یان بۆی هه‌یه‌ ئه‌م گرێبه‌ستانه‌ دا‌ڕێژێ ؟ به‌ باوه‌ڕی فۆکۆ ده‌سه‌ڵاتی زاڵ گوتار (Discourse) ی زاڵ به‌رهه‌م دێنێ، وه‌ک مارکس که‌ ده یوت : چینی ده‌سه‌ڵاتدار، ئایدیۆلۆژی زاڵ ساز ده‌کا، به‌ باوه‌ڕی فۆکۆ ده‌سه‌ڵات، (ده‌سه‌ڵات به‌ مانا فۆکۆیه‌که‌ی) گوتاری زاڵ به‌رهه‌م دێنێ و جێگه‌وپێگه‌ی دال و مه‌دلوول دیاری ده‌کا.

له‌ ڕاستیدا فۆکۆ له‌م رێگه‌یه‌وه‌ ده‌ڕوانێته‌ جیاوازییه‌کانی ده‌ورانی پێش مۆدێڕن و ده‌ورانی مۆدێڕن. هه‌ر به‌ باوه‌ڕی ئه‌و له‌ ده‌ورانی پاش مۆدێڕندا شته‌کان له‌ ده‌ره‌وه‌ی بازنه‌ی ناساندن و به‌یانگه‌رییه‌تی و ده‌لاله‌ت وێستاون، مرۆڤ په‌یڕه‌وی جۆرێک یاری و کایه‌ی زمانییه‌ که‌ به‌ هیچ شێوه‌ێک له‌ یاساکانی حاڵی نییه‌و سه‌ر ده‌ر ناهێنێ، به‌ باوه‌ڕی فۆکۆ له‌مه‌و به‌ولاوه‌ هیچ جۆره‌ پێوه‌ندییه‌ک له‌ نێوان " واژه‌ " و " شت‌ " ، یان به‌ واتایه‌کی تر له‌ نێوان دال و مه‌دلوول دا نابینرێ و ئیتر ئه‌ده‌بیات و زمان بایخی مه‌عریفییان نییه‌ و کارکردی په‌یام و ئیڕجاعی بوون تێداده‌چێ و ته‌نیا کارکردی ئه‌ده‌بی ده‌مێنێته‌وه‌‌‌، به‌م پێیه‌ ده‌توانین بڵێین که‌ هه‌ڵسوکه‌وتی ده‌لاله‌تگه‌ریی زمان جێگه‌ی خۆی داوه‌‌ به‌ ده‌لاله‌تی ده‌روونیی زمان.

که‌وابوو :

1) له‌ ده‌ورانی پێش مۆدێڕندا ناو لێنان له‌ گه‌ڵ شته‌ کاندا هاتووه‌ ( تێڕوانینێکی ئاسمانی‌ ).

2) له‌ ده‌ورانی مۆدێڕندا ناو لێنان به‌ پێی قه‌رارداد بووه‌ ( تێڕوانینێکی زه‌مینی).

3) له‌ ده‌ورانی پاش مۆدێڕندا تووشی یاری زمانی ده‌بین و دال و مه‌دلوول پێوه‌ندییان به‌ یه‌که‌وه‌ نامێنێ ( عدم قطعیت معنا ).



ئێستا دوای خوێندنه‌وه‌ی ئه‌م کورته‌ بۆچوونه‌، با به‌ یه‌که‌وه‌ ئه‌م شێعره‌ی ره‌سووڵ سۆفی سوڵتانی (رامان) بخوێنینه‌وه‌، تا بزانین له‌ ناو کامه‌ خانه‌دا جێ ده‌گرێ .







" ده‌ست

ره‌سووڵ سۆفی سوڵتانی


]رێبوارێ له‌وێ له‌ سه‌را سوێی ئه‌وکه‌وشه‌نه ‌وێستاوه‌ و هه‌ر دوو له‌پی ناوه‌ته‌ سه‌ر پێلووی[

- کاکه‌ ئاوا چۆن ده‌توانی هات و نه‌هاتی ئه‌و کۆچه‌ ببینی؟!
- هێڵه‌کانی رێگا 
دێڕه‌کانی سروودێکی له‌ بیر کراون له‌ به‌رم کردوون.



…..]له‌ وێ وێستاوه‌ و هه‌ر دوو له‌پی خستۆته‌ سه‌ر گوێیه‌کانی[… 

ــ ئاوا چۆن ده‌توانی وانه‌کانی ئه‌م ته‌نیاییه‌ ئالۆزه‌ ببیسی..؟!
ــ هانکه‌ هانکی ئه‌م ته‌نیاییه‌ چیه‌ له‌ کووچه‌کانی مێشکم دا ئه‌دی

]له‌ وێ نووشتاوه‌ته‌وه‌ و به‌ په‌نجه‌ لووتی گرتووه‌[

ــ چۆن ده‌توانی به‌ سه‌ر په‌لکه‌ وه‌ریوه‌کانی شۆڕشێکه‌وه‌ بنووشتیه‌وه‌ و 
هه‌ناوت له‌ به‌رامه‌ی بدزیه‌وه‌ ؟!


ــ من خه‌ریکم له‌ له‌ره‌ی تنۆکێکی سووردا
به‌رامه‌ی سبه‌ینێیه‌کی بێ سره‌وت ده‌بیه‌م

]له‌ وێ وێستاوه‌ هه‌ر دوو له‌پی ناوه‌ته‌ سه‌ر ده‌م[… 



ــ سه‌یر که‌ سه‌فه‌ر جوانوویه‌کی پشوو سواره‌
تۆ بڵێی له‌ کوێ بیهه‌وێ وچانێ بسره‌وێ.؟!

]کابراکه‌ ده‌می هه‌ڵناپچرێ . هه‌ر به‌ ئاماژه‌ی چاوه‌کانی ده‌یهه‌وێ شتێک بڵێ[.. "

په‌نجه‌یه‌کی قووچاوی شوشه‌یی

زۆر جار به‌ چێژێکی تایبه‌ته‌وه‌ سه‌ر به‌ هه‌ناوی شێعری ئه‌و شاعیرانه‌دا ده‌گرم که‌ وه‌ک ره‌خنه‌گرێکی بواری شێعریش ناسراون 
جاری وایه‌ گوناحن هه‌موو سێحر وسوڕی نووسینه‌کانیان له‌ رێگای وتاره‌کانیانه‌وه‌ ئاشکرا ده‌بێ و ده‌ستیان له‌ په‌نجه‌ه‌یه‌کی قوچاوی شووشه‌یی ده‌چێ که‌ هیچ مه‌راقێک له‌ لای تۆ ناهێڵنه‌وه‌ بۆ ئه‌وه‌ی هه‌وڵ بۆ ئاشکرا کردنی شتێکی شاراوه‌ بده‌ی.جاری واشه‌ جیهانی شێعر و جیهانی تئۆریان له‌ یه‌ک جیاوازن. ئه‌مه‌ش له‌ لایه‌که‌وه‌ باشه‌ که‌ زۆر رازی نه‌درکاو هه‌یه‌ بتووانی خوێندنه‌وه‌ی تایبه‌تی خۆت بۆی هه‌بێ وئیعترافی شاعیره‌که‌ی وه‌ک لێکده‌ره‌وه‌ی ماناکان، خاڵی‌ کۆتایی نه‌خستێبێته‌ سه‌ر خوێندنه‌وه‌ی به‌رهه‌مه‌که‌ی. به‌ڵام ئه‌م دژوازیه‌ش جاری واهه‌یه‌ هه‌ستێکی ناخۆشت پێده‌دا و له‌ لای خۆت ده‌ڵێی واش ده‌نووسێ واش ده‌ڵێ.

دنیای شاعیرانی ره‌خنه‌ نووس یان ره‌خنه‌ نووسانی شاعیر دنیایه‌کی جیاوازتره‌ و خوێندنه‌وه‌یه‌کی جیاوازتریش ده‌وێ ....
من به‌ش به‌ حاڵی خۆم جاری وایه‌ پێم گوناحن ................

حه‌ز ده‌که‌م تۆش به‌ چاوی منه‌وه‌ جارێکی تر شێعری  ئه‌م شاعیرانه‌ (عه‌لی قاسمی و حه‌مه‌ ساڵه‌ سووزه‌نی) بخوێنیه‌وه‌ 
-----------------------------------------
شاعیری یه‌که‌م


حه‌وت ڕازی سه‌ر به‌ مۆری ژیان

                                                              عه‌لی قاسمی – نه‌غه‌ده‌

1) شه‌و دره‌نگانێکی خه‌واڵوو

کاتێ

چرکه‌کانی کاتژمێر

ده‌که‌ونه‌ به‌ر پاڵپه‌ستێی زمان و

مانگ ،سوار چاکی بێ هاوتایه‌ و

شار ده‌که‌وێته‌ به‌ر شاڵاوی باوێشک  و

مه‌لی عیشق له‌ سه‌ر ساباتی خۆشه‌ویستی لانه‌ ده‌کا

                                                            و...
درێژه‌ی بابه‌ت
۳ نظر: لینکی سه‌ره‌کی  
با رایانامه ارسال کنید
این را در وبلاگ بنویسید!
‏در Twitter به اشتراک بگذارید
‏در Facebook به اشتراک بگذارید
‏اشتراک‌گذاری در Pinterest

بابه‌تی له‌و جۆره‌ ره‌خنه‌, شێعری ئێستای خۆمان, هــــــزر
۱۵.۱.۸۹

رۆڵان بارت و "مه‌رگی نووسه‌ر" له‌ به‌ستێنی ره‌خنه‌ی مۆدێڕندا

‌ "ئه‌ده‌بیات نووسینه‌وه‌ی تێکته‌نراوی نیشانه‌کانه‌ .جۆرێکه‌ له‌ مه‌شق و ته‌جرووبه‌ کردن.ته‌جرووبه‌ کردنی نووسین." رۆڵان بارت

جۆری هاونشینی ئه‌م چه‌ند پیته‌ ساده‌یه‌ ی سه‌ره‌وه‌ بوون به‌ بنه‌مای لێکترازانێکی فیکری و به‌ خۆداچوونه‌وه‌یه‌کی بوێرانه‌ی تێگه‌ییشتنه‌کانی هاوچه‌رخ.
هه‌واڵی مه‌رگی خودای نیچه‌ چه‌نده‌ کاریگه‌ری هه‌بوو له‌ سه‌ر لێکترازانی پێوه‌ندیه‌ ئیدۆلۆژی و شیکاریه ‌فه‌لسه‌فیه‌کانی سه‌رده‌م،گوتاری مه‌رگی نووسه‌ری "رۆڵان بارت"یش هێنده‌ کاریگه‌ری هه‌بوو له‌ سه‌ر شێواندن و له‌ رێچکه‌ ده‌رکردنی ره‌وتی ره‌خنه‌و لێدوانه‌ ئه‌ده‌بی وبنه‌ما تئوریه‌کان.
نیچه‌ پێی وایه‌ ئیتر شه‌و به‌ سه‌ر رۆژی روونی بته‌کان داهاتووه‌ .له‌ بانگه‌وازێکدا هه‌یبه‌تی پڕسامیان داده‌ڕووخێنێ .به‌ له‌ قاو دانی واده‌ی مه‌رگیان به‌رد ده‌گرێته‌ ناو چاوانی ئه‌و ئه‌ندێشه‌ خۆبه‌زل‌زانه‌ی له‌ لایه‌که‌وه‌ هه‌موو تواناکانی خوێندنه‌وه‌ی له‌ پێناو شه‌رح کردنێکی داخراو له‌ ده‌سه‌ڵاته‌ ئه‌زه‌لیه‌کانیان ته‌رخان کردبوو،له‌ لایه‌کی تره‌وه‌‌ نکۆڵی ده‌کرد له‌ شوناسی کاراو چاره‌ نووس سازی مرۆڤ .
له‌ هه‌مبه‌ر ئه‌وه‌دا رۆڵان بارتیش به‌ره‌نگاری ئه‌و هزره‌ به‌ ساڵاچوویه‌ ده‌بێته‌وه‌ که‌ به‌ پێی نه‌ریت هه‌ڵس‌و‌که‌وتی له گه‌ڵ پرۆسه‌ی خوێندنه‌وه‌دا ده‌کرد و بڕوای به‌ ژیان و واتای ده‌ق ،به‌ده‌ر له‌ ژیان و روانینی نووسه‌ره‌که‌ی نه‌بوو.
بارت به‌ کۆمه‌ڵێک وتاری ره‌خنه‌یی،له‌ ناوه‌ندی هه‌موانیشدا "وتاری مه‌رگی نووسه‌ر"چ وه‌ک وتار و چ وه‌ک گوتار ،هه‌وڵی دا ره‌هه‌نده‌کانی چوونه‌ ناو ده‌قێکه‌وه‌ زیاتر و به‌رفره‌وانتر بکات ،بۆ ئه‌وه‌ی به‌رده‌وام له‌ هه‌ر زه‌مه‌نێکدا و به‌رده‌وام له‌ هه‌رخوێندنه‌وه‌یه‌کدا ‌واتای نوێتر و جیاواز تر بژی.ئه‌م چه‌مکه‌ جیهانگیره‌ بوو به‌ سه‌ره‌تایه‌کی پڕ ده‌سکه‌وت که‌ ته‌نیا له‌ خانه‌ی گێڕانه‌وه‌دا (وه‌ک ئه‌ده‌بیات)نه‌وه‌ستاوه‌ .به‌ڵکوو له‌وێوه‌ وه‌ک که‌ره‌سته‌یه‌ک بۆ ڕاڤه‌ کردن،دزه‌ی کرده‌ ناو باقی جمکه‌ مه‌عریفیه‌کانی تری سه‌رده‌م .هه‌میشه‌ش بۆته‌ هه‌گه‌ری ده‌مه‌ته‌قێو و لێدوانێکی زۆری درووست و نادرووستی ئێروئه‌وێ.
له‌ گه‌ڵ هه‌مووی ئه‌مانه‌دا بۆ تێگه‌ییشتنی "مه‌رگی نووسه‌ر" هیچ نه‌بێ له‌ لای خۆمان- پێویستی زۆری به‌ پێدا چوونه‌وه‌ هه‌یه‌ .عه‌لی قاسمی له‌م وتاره‌وه‌ی ژێره‌وه‌دا زۆر به‌ چاکی قامک ده‌خاته‌ سه‌ر هۆیه‌کانی گوورانی ئه‌م تێزه‌ له‌ لای "بارت"ه‌وه‌ .خوێندنه‌وه‌یه‌کی شیاو و پێویسته‌ و تا ڕاده‌یکی زۆر رازخانه‌ی ئه‌م بیرۆکه‌ مه‌زنه‌ ده‌پشکنێ و ده‌ستی خوێنه‌ر واڵا ده‌کات بۆ ئه‌وه‌ی جارێکی تر به‌ وتاره‌که‌ی مه‌رگی نووسه‌ری ڕۆڵان با‌رت دا بچێته‌وه‌ .
ده‌قی وتاره‌ که‌ی "مه‌رگی نووسه‌ر" ی"ڕۆڵان بارت" به‌ زمانی کوردی هه‌ر له‌م ماڵۆچکه‌یه‌ی شیکاردا هه‌یه‌.لێره‌وه‌ ده‌توانی یه‌کسه‌ر بچیه‌ سه‌ر لاپه‌ڕه‌که‌.    رامان سۆفی سوڵتانی

...............................................................................................................................................................


رولان بارت و مرگ نویسنده‌ درحوضه‌ ی نقد مدرن
                                                                
                                                                                     علی قاسمی
رولان بارت ۱۹۸۰-۱۹۱5، Roland, Barthesبراي آنها ئیكه دل و دستي در نقد و نظريه ادبي معاصر دارند، نامي آشناست. وي يك «نظريه پرداز» در كمال معناي آن و نيز «نقاد» به معناي اخص كلمه است. بارت از جمله ناقداني است كه در دهه هاي اخير «نقد» را به نقد نشسته و با شكستن مدلول، فرهنگ و تاريخچه اين واژه در عرصه ادبيات و زبانشناسي، «نقد نو» را بنيان نهاده است.
ازاو مقالات مهمي در نشريات ادبي - هنري و نيز كتاب هايي چند به فارسي ترجمه شده است كه از آن جمله مي توان به درجه صفر نوشتار، نقد و حقيقت، اسطوره - امروز عناصر نشانه شناسي و نقد تفسيري اشاره کرد.
حوزه هايي كه بارت در آنها كار كرده، متعدد و بسيار گسترده است. وي علاوه بر اين كه در حوزه نظري خود به مؤلفه هايي چون اسطوره، نقد، نشانه شناسي و ادبيات و زبان توجه داشته است، در هريك از آنها نيز تأويل هايي تازه ارائه داده و ذهنيت مخاطب را با بنيان هاي تازه اي درگير و آشنا مي نمايد.
درێژه‌ی بابه‌ت


...بارت و که‌ڵکه‌ڵه‌کانی نه‌مری

ئه‌ده‌بیات زیاتر له‌ هه‌موو جمکه‌ مه‌عریفیه‌کانی تر به‌ ناو رۆحی مرۆڤدا ره‌گاژۆی کردووه‌. ته‌نیایی و دڵه‌ڕاوکیه‌کانی مرۆڤ پڕپڕه‌ له‌ زه‌مزه‌مه‌ی ئه‌و چرپه‌ شیرینانه‌ی له‌ به‌سته‌ره‌ جۆراو جۆره‌کانی ئه‌ده‌به‌وه‌ سه‌ر چاوه‌ ده‌گرن. ده‌سه‌ڵاتێکی بێ پێوانه‌ی وای هه‌یه‌ که‌ هیچ یه‌ک له‌ زانسته‌ مرۆییه‌کانی تر نه‌یتوانیوه‌ جێگا به‌م ده‌سه‌ڵاته‌ ملهوڕانه‌یه‌ی لێژ بکا. بۆیه‌ مرۆڤ هه‌قی خۆیه‌تی جار و بار له‌ خۆی بپرسێ ئه‌و چه‌مکه‌ سێحراویه‌ چیه‌ وا هه‌ موو مێژووی منی داگیر کردووه؟‌، ئه‌گه‌ر له‌ روو په‌ری ژیانمی ده‌رهاوێژم به‌تاڵاییه‌که‌ی چ خه‌سارێکم پێ ده‌گه‌یه‌نێ؟. به‌ ڕاستی نازانم ئه‌گه‌ر له‌مه‌و لا ئه‌ده‌بیات به‌ هه‌موو ژێر شاخه‌کانیه‌وه‌ ژیانی ئێمه‌ به‌جێ بێڵێ ئیتر چ ده‌قه‌ومێ. به‌ڵام راستیه‌که‌ی ئه‌وه‌یه‌ هێچ شتێک به‌ قه‌د ئه‌ده‌بیات له‌ ناو ئه‌م هه‌مووه‌ بێهووده‌ییه‌دا مانای بۆ ژیان نه‌دۆزیوه‌ته‌وه‌.ئه‌ده‌ب یانی فۆڕمدان به‌ ئه‌ندێشه‌ و فۆڕمدان به‌کرداره‌ ئینسانیه‌کان .مرۆف بۆ هه‌ڵاتن له‌ ده‌ست مه‌رگ له‌ گۆزه‌ری ئه‌ده‌بیاته‌وه‌ چووه‌ خانه‌ی هه‌موو زانسته‌کانی تره‌وه. بۆیه‌ هه‌میشه‌ لایه‌کی بیری لای ئه‌وه‌ بووه‌ بزانێ چۆن درووست بووه‌، کاریگه‌رێه‌تیه‌کانی بناسێ. قفڵی رازه‌کانی بشکێنێ و
.ئه‌م په‌رتووکه‌ش به‌رده‌وام هه‌ر دێت و زه‌به‌لاح تر ده‌بێ و له‌بڕانه‌وه‌ نایه‌

بارت،یه‌کێک له‌و مڕۆڤه‌ بزۆزانه‌یه‌ سه‌ر به‌ ژووری زۆر پرسیاری تازه‌ داده‌کا و چڵێ رازی زۆر شتی نه‌درکاو راده‌وه‌شێنێ. بۆیه‌ش به‌رده‌وام خه‌ریکه‌ به‌ بنچ و بناوانی ئه‌م کێشوه‌ره‌ بێ که‌وشه‌نه‌دا سه‌فه‌ر ده‌کا و هه‌وڵێتی له‌ نێوان جمکه‌ جۆراو جۆره‌کانی دا نێزامێکی یه‌کپارچه‌ی وه‌ها پته‌و بدۆزێته‌وه‌ که‌ هه‌ڵگری زۆربه‌ی واتا نوێیه‌کانی سه‌رده‌می خۆی بێت. بارت به‌رده‌وام له‌ پشکنینی بنچ وبناوانی "بوون" دا بوو. هه‌ر بۆیه‌ به‌ر له‌ هه‌موو شتێک له‌ خه‌می ئه‌وه‌دا بوو گه‌وره‌ییه‌کی شایانی خۆی ببه‌خشێ به‌و که‌ره‌سه‌ی پشکنینه‌-ئه‌ده‌بیات.؛

"مه‌رگی نووسه‌ر " له‌و یه‌که‌م پڕشه‌نگه‌ زێڕینانه‌ بوو،که‌ له‌ سه‌ده‌ی بیسته‌مدا بوو به خاڵی‌ ده‌ستپێکردنی زۆر یه‌ک له‌ ئاڵوگۆڕه‌ زه‌ینیه‌کان. تئوریه‌کانی بارت،سۆسۆر، سارتر،برێشت و...ده‌گه‌ڵ ئه‌وه‌یدا ته‌واوکه‌ری یه‌کتر بوون،گه‌رای شۆڕشێکی گه‌وره‌شیان نایه‌وه‌ له‌ پێناو به‌ بلووغ گه‌یاندنی هزری مرۆڤی سه‌رده‌مدا. ئه‌گه‌ر به‌ یه‌که‌وه‌ سه‌رێک به‌ ماڵه‌ پڕ له‌ ئاژاوه‌که‌ی ئه‌م وتاره‌ی" بارت"دا بکێشین ڕه‌نگه‌ باشتر ئه‌و راستیه‌مان بۆ ده‌رکه‌وێ.؛‌
هیچ نظری موجود نیست: لینکی سه‌ره‌کی  
رۆڵان بارت

باڵزاک له‌ داستانی "سارازین1"دا،له‌ باسی ئه‌و خواجه‌یه‌داکه‌ جل و به‌رگی ژنانه‌ی پۆشیبوو،ده‌نووسێ: ئه‌و له‌ راستیدا هه‌ر ژن بوو،به‌ فرمێسکه‌کانیداکه‌ هه‌ر له‌ رێوه‌ ده‌هاتنه‌ خوار،ئه‌و خه‌ون وخه‌یاڵاته‌ی هیچ ئه‌قڵ وئاوه‌زێکی تێدا به‌دی نه‌ده‌کرا،دڵه‌کوتێ غه‌ریزیه‌کانی،ئازایه‌تی ناوه‌ختی ودڵه‌راوکێ و سڵۆکی ژنانه‌ی..."؛

کێیه‌ ئاوا ده‌دوێ؟ تۆ بڵێی ئه‌مه‌ پاڵه‌وانی داستانه‌که‌ بێ که‌ ده‌یهه‌وێ چاو بنووقێنێ له‌و ڕاستیه‌ی که‌ ئه‌وه‌ خواجه‌یه‌که‌و‌ له‌ جل و به‌رگی ژنانه‌دا‌ خۆی گۆڕیوه‌؟بڵێی ئه‌مه‌ باڵزاک بێ به‌ ئه‌زموونه‌کانی خۆیه‌وه‌ له‌ مه‌ڕ ژن؟یانی ئه‌مه‌ باڵزاکی نووسه‌ره‌ بیر و ڕای خۆی له‌ سه‌ر ژن ده‌رده‌بڕێ؟ئاخۆ بڵێی ئه‌مه‌ درکاندنی حیکمه‌تێکی جیهانی نه‌بێ؟یا ئه‌وه‌ له‌ ده‌روونناسیه‌کی رۆمانتیکانه‌ ده‌دوێ‌.؛

وڵامی ئه‌و پرسیارانه‌مان قه‌ت بۆ ده‌رناکه‌ون.له‌ به‌ر ئه‌وه‌ی نووسین یانی داڕمانی یه‌ک به‌ یه‌کی ده‌نگه‌کان وکانگه‌ی سه‌ر هه‌ڵدانی نووسینه‌که‌ش به‌گشتی.؛

نووسین،ئه‌و پانتا ره‌ها و تێکچنراوه‌یه2‌ که‌‌ بابه‌ته‌که‌ی به‌ر سه‌رنجمان3 له‌وێدا بزر ده‌بێ. پانتایه‌کی داگیرکه‌رو قووتده‌ر،که‌ هه‌موو جۆره‌ پێناسه‌یه‌‌ک له‌وێدا بزر ده‌بێ وسه‌ر هه‌ڵدانیشی هاوکاته‌ ده‌گه‌ڵ سه‌رهه‌ڵدانی پێناسه‌ ودیارده‌کانی خودی ئه‌و کۆمه‌ڵه‌ شته‌ی بریاره‌ بنووسرێ.بێشک هه‌روا هاتووه‌ وهه‌رواش ده‌بێ. ‌ ئه‌وجیاوازیه ئه‌و کاته ده‌رده‌که‌وێ که‌ راسته‌قینه‌ بێ ده‌ست تێوه‌ردان،یانی به‌ دوور له‌ هه‌ر جۆره‌ کارکردێکی ده‌ره‌کی ،ته‌نیا به‌ که‌ڵک وه‌رگرتن له‌ ڕه‌مزکان و هێماکان دێته‌ گێڕانه‌وه‌.(یانی نه‌ک به‌ کار له‌ سه‌ر کردنێکی راسته‌و خۆ له‌ سه‌ر جیهانی ده‌ره‌وه‌ی).؛

ده‌نگ سه‌ر چاوه‌که‌ی خۆی بزر ده‌کا،نووسه‌ر ئاوقای مه‌رگی خۆی ده‌بێ و نووسین ده‌ست پێده‌کا.ده‌گه‌ڵ ئه‌مه‌دا واتای ئه‌م داهێنانه‌ش‌ ئاڵ و گۆری به‌ سه‌ر داهاتووه.له‌ کۆمه‌ڵگا قه‌ومیه‌کاندا به‌ر پرسیایه‌تی کاری گێڕانه‌وه‌ وه‌ک ئه‌رکی تاکه‌ که‌س چاوی لێناکرێ.گێڕانه‌وه‌ی به‌سه‌رهاته‌کان کاری فریاڕه‌سێک،جادووبازێک یان نوێنه‌ریکه‌.ئه‌ویش نه‌ک له‌ سۆنگه‌ی "نبووغ"ه‌که‌یه‌‌وه‌،به‌ڵکوو چۆنیه‌تی ڕاپه‌ڕاندنی4 ئه‌م ئه‌رکه‌(واتا پسپۆڕی و لێزانی ئه‌و به‌ سه‌ر تکنیکه‌کانی گێڕانه‌وه‌ دا) یه‌ ڕێزی لێ ده‌گیرێ و به‌ سه‌رنجه‌وه‌ لێ‌یڕاده‌مێنن.؛؛

نووسه‌ر که‌سایه‌تیه‌که‌ ئه‌مڕۆیی .به‌ر‌هه‌می کۆمه‌ڵگای خۆمانه.‌ هه‌ر بۆیه‌ش له‌ پرۆسه‌ی هه‌ستانیدا له‌ دڵی سه‌ده‌کانی ناوه‌ندیڕا‌،به‌ ڕێبازی ئه‌زموونخوازی ئینگلیزی5 وهزرخوازی فه‌ رانسه‌وی6 وباوه‌رهێنان به‌ بزووتنه‌وه‌ی چاکسازی ئایینی7 –واته‌ داشکانه‌وه‌ی ئایین بۆ باوه‌ڕی تاکه‌که‌سی له‌ کۆمه‌ڵگادا-توانی بایه‌خی تاکه‌که‌س ،به‌ واتایه‌کی گه‌وره‌تر،"‌ خودی مرۆڤ" بدۆزێته‌وه‌.؛

جێی‌ خۆشیه‌تی ئه‌گه‌ر،‌ هه‌ر ئه‌م پۆزیتیویسمه‌* که‌ پاڵاوته‌ ولووتکه‌ی جیهانبینی سه‌رمایه‌داریه‌،زۆرترین بایه‌خ ده‌دات به‌ خودی نووسه‌ر.؛

نووسه‌ر به‌رده‌وام به‌ سه‌ر کتێبه‌ مێژوویی ئه‌ده‌بیه‌کاندا،به‌ سه‌ر ژینامه‌ی نووسه‌ران ودیمانه‌ی گۆواره‌کانداحکوومه‌ت ده‌کا.

نووسه‌ر ئێستاش به‌ سه‌ر خۆدی هه‌ست،به‌ واتای" ئاگایی8"و زانیاری قه‌ڵه‌م به‌ ده‌ستان دا-که‌ حه‌ز ده‌که‌ن خۆیان و به‌رهه‌مه‌کانیان له‌ رێگه‌ی له‌ خۆ دوان و گێڕانه‌وه‌ی بیره‌وه‌ریه‌کانیانه‌وه‌ له‌ یه‌ک شه‌ته‌ک بده‌ن-،ده‌سه‌ڵات داری ده‌کا.

سیمایه‌کی که‌ له‌ ناو فه‌رهه‌نگی جه‌ماوه‌ردا، له‌ ئه‌ده‌بیات خۆ ده‌خاته‌‌ به‌ر چاو،دیمه‌نێکه‌ که‌ به‌شێوه‌یه‌کی چڕ و ملهوڕانه ‌به‌ سه‌ر جه‌غزی نووسه‌ر دا ،واته‌خودی خۆی، ژیانی،حه‌ز و سه‌لیقه‌ و سۆز و خرۆشه‌کانی دا ده‌خولێته‌وه‌.ئێستاش زۆربه‌ی ڕه‌خنه‌کان هه‌ر ئه‌و واتایه‌ ده‌گرێته‌وه‌ که‌:ئاکام و به‌رهه‌می کاری بۆدلێر،یانی نامرادی و جوانه مه‌رگی خودی بۆدلێر.کاری وانگۆک یانی شێتیه‌که‌ی وکاری چایکۆفسکی به‌رامبه‌ره‌ ده‌گه‌ڵ ره‌زیلی و خوێڕیه‌تی چایکۆڤسکی.

لێکدانه‌وه‌ی به‌رهه‌مێک،هه‌میشه‌ له‌ ناو پیاوێک یان ژنێك دا که‌ خوڵقێنه‌ری ئه‌و به‌رهه‌مه‌یه‌،مسۆگه‌ر ده‌بێ. هه‌ر ده‌ڵێی ئه‌م به‌رهه‌مه‌ -له‌ ڕێگه‌ی ته‌مسیله‌ تاریک و روونه‌کانی نووسراوه‌ی ته‌خه‌یولیه‌وه‌-ئاکامی ده‌نگی که‌سێکی تاقانه‌یه‌.ده‌نگی نووسه‌ر که‌ ئێمه‌ به‌"مه‌حڕه‌می ڕازی خۆی" ده‌زانێ.

‌ هه‌ر چه‌نده‌ زاڵیه‌تی نووسه‌ر به‌رده‌وام به‌ته‌واوی هێزیه‌وه‌ خۆی ده‌رده‌خا.(ره‌خنه‌ی نوێ جگه‌ له‌ داسه‌پاندنی ئه‌و ئه‌م زاڵیه‌تیه‌ هیچی تری له‌ ده‌ست نه‌هاتووه‌.)به‌لام حاشای لێناکرێ زۆرنووسه‌ریش بوون زۆرله‌مه‌و به‌ره‌وه‌ بێ‌وچان هه‌وڵیان بۆ کاڵ کردنه‌وه‌ی ئه‌م ڕه‌نگه‌ زاڵه‌ داوه‌.

له‌ فه‌رانسا ، بێ شک مالارمه‌ بوو بۆ یه‌که‌م جار به‌ چاکی هه‌ستی به‌و پێویستیه‌‌ کرد،که‌ ده‌بێ خودی زمان له‌ جێگای ئه‌و که‌سه‌ دابندرێ ،که‌ تا دوێینێ به‌ خاوه‌نی زمانه‌که‌ داده‌ندرا. ئه‌و له‌ زووتره‌وه ‌ئه‌و نیازه‌ی هه‌ست پێکردبوو.بۆ مالارمه‌ و هه‌روه‌ها بۆ ئێمه‌ش ئه‌وه‌ زمانه‌ که‌ ده‌ئاخوێ نه‌ک نووسه‌ر. نووسین له‌ رێگای جۆرێک توانه‌وه‌ی که‌سایه‌تی ؛** هاو کات ده‌گه‌ڵ ئه‌و(هه‌ڵبه‌ته‌ ئه‌مه‌ جیاوازی هه‌یه‌ ده‌گه‌ڵ عه‌ینییه‌ت خوازی ده‌ست و پێ گری رۆماننووسی رئالێست)گه‌یشتۆته‌ ئه‌و ئاسته‌ی که‌ ته‌نیا زمان کاریگه‌ر ئه‌بێ.زمان به‌ رێوه‌ی ئه‌بات،نه‌ک "من". تێکرای تیۆری ئه‌ده‌بی9 مالارمه‌ بریتیه‌ له‌ دامرکاندنه‌وه‌ی نووسه‌ر به‌قازانجی نووسینه‌که‌.(ئه‌مه‌ش هه‌ر وه‌ک بۆمان ده‌رده‌که‌وێ، به‌ واتای گه‌ڕاندنه‌وه‌ی خوێنه‌ره‌ بۆ پله‌ی خۆی.)تا خوێنه‌ر سه‌روه‌ری خۆی پێ بدرێته‌وه‌-.والری که‌ له‌ سۆنگه‌ی ده‌روونناسی "خود10"ه‌وه ‌ده‌ست و باڵی گیرابوو به‌ راده‌یه‌کی به‌ر چاو ئاستی ‌ ده‌سه‌ڵات و کارتێکردنی تیۆری مالارمه‌ی نزم کرده‌وه‌. به‌ڵام ئۆگری مالارمه‌ به‌ کلاسیزم11 وای کرد روو بکاته‌ وانه‌کانی فه‌ننی به‌یان"12.والری هیچ کات ده‌ستی له‌ لۆمه‌ و گاڵته‌ کردن به‌ نووسه‌ر هه‌ڵنه‌‌گرت.والری شیلگیرانه‌ جه‌ختی کرده‌ ‌ سه‌ر سرووشتی زمانناسی (یان وه‌ک ده‌ڵێن سرووشتی خۆ خستنه‌ مه‌ترسیه‌وه‌) کاره‌که‌یی و له‌ به‌رهه‌مه‌ په‌خشانه‌کانی دا به‌رده‌وام لایه‌نگریی له‌ بیچمی بنچینه‌ییی که‌لامی بوونی ئه‌ده‌بیات کرد.که‌ له‌ به‌رانبه‌ر ئه‌مدا هه‌ر جۆره‌ داڵده‌ بردنه‌ به‌ر "ده‌رووناوی بوون"13ی نووسه‌ری بێ یه‌کودوو به‌ خورافات دێته‌ به‌ر چاو.

پرۆست خۆی،به‌ پێچه‌وانه‌ی ئه‌و شته‌ ده‌وونناسیانه‌ی که‌ به‌ ڕواڵه‌ت وه‌ک لێکدانه‌وه‌کانی ئه‌و سه‌یری ده‌که‌ن،به‌ راشکاوی و ئازایانه‌ و هه‌روه‌ها به‌وپه‌ڕی ووردبینیه‌وه‌ هه‌وڵی ده‌دا بۆ شێواندنی پێوه‌ندی نێوان نووسه‌ر و که‌سایه‌تیه‌کانی ناو به‌رهه‌مه‌که‌ی.بۆیه‌ش له‌ به‌رهه‌مه‌کانی پرۆست دا ئه‌و که‌سه‌ی که‌ چیرۆک ده‌گێڕێته‌وه‌ ئه‌و که‌سه‌ نیه‌ که‌ دیویه‌تی و هه‌ستی پێکردووه‌،ته‌نانه‌ت ئه‌و که‌سه‌ش نیه‌ که‌ له‌ ناوه‌ندی نووسین دایه‌.به‌ڵکوو ئه‌و که‌سه‌یه‌ که‌ ته‌مایه‌تی‌ بنووسێ.(ئه‌وه‌ی چیرۆکه‌که‌ ده‌گێڕێته‌وه‌ پیاوه‌ گه‌نجه‌که‌ی ناو چیرۆکه‌که‌یه‌،به‌ڵام له‌ ڕآستیدا ئه‌و پێاوه‌ کێیه‌ و چه‌ند ساڵی ته‌مه‌نه‌؟ده‌یهه‌وێ بنووسێ به‌ڵام ناتوانێ. رۆمان له‌و شوێنه‌وه‌ ده‌ست پێده‌کا،که‌ نووسین مسۆگه‌ر ده‌بێ.)پرۆست له‌ راستیدا حیماسه‌ی-ئازایه‌تی- نووسینی نوێی خوڵقاند. ئه‌و له‌ کوێن نیشاندانی خۆی له‌ رۆمانه‌که‌ی دا(وه‌ک چۆن زیاتر وا ده‌نوێنێ)له‌ بنه‌ڕه‌ت دا به‌ لایه‌کی پێچه‌وانه‌ ‌دا هه‌نگاوی ناو سه‌رجه‌می ژیانی خۆی کرد به‌و به‌رهه‌مه‌ ،که ‌کتێبه‌که‌ی‌ نموونه‌ی ئه‌و بوو .به‌و پێ ودانه‌ بۆمان ده‌رده‌که‌وێ که‌ شارلۆس چاولێکه‌ری مه‌نتسکیو ناکات ومه‌نتسکیوش-له‌واقعی حیکایه‌تی و مێژوویی خۆیدا-هیچ شتێک نیه‌ جگه‌ له بوونێکی دووهه‌می که‌ له‌ شارلۆسه‌وه14‌ سه‌رچاوه‌ی گرتووه‌. له‌ کۆتاییشدا بێ ئه‌وه‌ی پشوومان له‌م" پێش‌مێژووی نوێخوازیه"‌ زیاتر هه‌ڵکێشین،ده‌بێ ئاوڕێک له‌ سوررئالیسم بده‌ینه‌وه‌. ئه‌ر چی سوررئالیسم نه‌یتوانی پله‌یه‌کی به‌رزو شیاو بۆ زمان قاییل بێ.[زمان سیستمێکی پێک هاتوو له‌ ڕه‌مزه‌کانه‌ و ئامانجی ئه‌م بزووتنه‌وه‌یه‌ش، رۆمانتیکانه‌ وێران کردنی راسته‌وخۆی ره‌مزه‌کان بوو..کارێک که‌ خۆی له‌ خۆیدا له‌ خه‌یاڵێکی خاو تێنه‌ده‌په‌ڕی.چونکه‌ ره‌مز وێران ناکرێ. ره‌مز ته‌نیا ده‌کرێ؛" سه‌ر له‌نوێ بخرێته‌وه‌ گه‌ڕ".)؛به‌ڵام هه‌ر چی بێ توانی له‌ هێنانه‌ خواری ئاستی پیرۆزێتی سیمای نووسه‌ردا کاریگه‌ر بێ ؛
سورئالیسم ئه‌م ئه‌رکه‌ی به‌ پێشنیاری به‌رده‌وامی خۆی ،له‌ پێناو تێک رماندنی له‌ نه‌کاوی چاوه‌ڕوانیه‌ ماناییه‌کان (هه‌ر چه‌مکه‌ به‌ ناو بانگه‌که‌ی خۆ هه‌ڵڕشتن- ته‌کان- له‌ سوررئالیسمدا)جێ به‌ جێ کرد.ئه‌ویش به‌ سپاردنی ئه‌رکی نووسین به‌ حاڵه‌تێکی وا که‌ له‌ خۆوه‌ و به‌ به‌ پڕتاو ده‌ست بکه‌ی به‌ نووسین.(ئه‌و شته‌ی که‌ زه‌ین خۆی لێی بێ خه‌به‌ره‌،-به‌ ده‌ست و به‌وه‌رگرتنی ' ئه‌سڵ'وئه‌زموونێک له‌ سه‌ر بنه‌مای نووسینی هاوکات له‌ سۆنگه‌ی چه‌ند که‌سه‌وه‌.؛

زمانه‌وانی به‌ وه‌لانانی خودی چه‌مکی ئه‌ده‌بیات(له‌ راستیشدا ئه‌و جۆره‌ ده‌سته‌به‌ندی کردنانه‌ بایه‌خی خۆیان له‌ ده‌ست ده‌ده‌ن)هه‌ر له‌ هه‌مان کاتدا که‌ وا پێشان ده‌دا هه‌مووی ئه‌م زانیاری پێدانه‌15 باس له‌ پرۆسه‌یه‌کیی بێ‌ناوه‌ڕۆک ده‌که‌ن، به‌ئامانجی وێران کردنی نووسه‌ر،خۆی به‌ پۆلێ که‌ره‌سته ی پڕ بایه‌خی لێکۆڵینه‌وه‌ ته‌یار ده‌کات. له‌ ڕوانگه‌ی زمانناسیه‌وه‌ ئه‌م پرۆسه‌یه‌، بێ ئه‌وه‌ی پێویستیشی به‌وه‌ هه‌بێ به‌ که‌سایه‌تی خوێنه‌ران پڕ کرێته‌وه‌،کارکردی خۆی هه‌ر ده‌پارێزێ.؛

زمانناسی ده‌ڵێ:نووسه‌ر بۆ نووسین له‌به‌ڵگه‌یه‌ک زیاتر نیه‌، هه‌رئه‌و شته‌ که‌ "من"ناتوانێ بوونی ببێ.زمان بابه‌ت ده‌ناسێ،نه‌ک "که‌س"ه‌که‌. بابه‌تـیش- له‌ هه‌مان کاتدا،له‌ ده‌ره‌وه‌ی ئه‌و ئه‌و" زانیاریه‌ی" که‌ پێناسه‌ و مه‌رجی پێ ده‌به‌خشێ،شتێکی پووچه‌ڵه- هه‌رئه‌وه‌نده‌ی که‌ یه‌کپارچه‌یی ئه‌دا به‌ زمان ته‌واوه‌‌. بابه‌ت ده‌توانێ وهه‌ڵگری ئه‌و‌ه‌یه‌‌ له‌ هه‌موو وزه‌و توانیایه‌کانی زمان که‌ڵک وه‌رگرێ.؛

ده‌رهاویشتنی نووسه‌ر(لێره‌ ده‌توانین ده‌گه‌ڵ برێشت هاوده‌نگ بین،که‌ باس له‌ مه‌ودادانانـ"فاسله‌ گوزاری"ی راسته‌قینه‌ ده‌کا؛وه‌ک ئه‌و ده‌ڵێ :نووسه‌روه‌ک کۆته‌ڵێک له‌ دوورترین خاڵی گۆڕه‌پانی ئه‌ده‌بی دا له‌ چاوان ون ده‌بێ)ته‌نیا راستیه‌کی مێژوویی یا هه‌نووکه‌یی وله‌پاواندا بووی نووسین نیه‌. ده‌رهاویشتنی نوسه‌ر ،ده‌قی تازه‌ ده‌گۆڕێ.(روونتر بڵێم:ده‌ق ئه‌مجاره‌یان جۆرێک ده‌خوڵقێ و ده‌خوێندرێته‌وه‌ که‌ نووسه‌ر له‌ هیچ ئاستێکیدا به‌دی ناکرێ.؛

لێره‌دا ده‌گه‌ڵ جیاوازی له‌ زمانبه‌ندی دا به‌ره‌و روو ده‌بین. نووسه‌ر،ئه‌گه‌ر ئیمانی پێ‌بێنین،هه‌ر له‌ کوێن رابردووی کتێبه‌که‌ی لێی تێده‌گه‌ین:کتێب و نووسه‌ر هه‌ر خۆبه‌خۆ له‌سه‌رتاقه‌ هێڵێک جێگیر ده‌بن.هێڵێک که‌ دابه‌ش بووه‌ به‌ دوو که‌رتی پێش و پاشه‌وه‌. وا وای دانێین که‌ نووسه‌ر بژیوی کتێبه‌که‌ی‌ دابین ده‌کا،یانی نووسه‌ر‌ به‌ر له‌ بوونی‌کتێبه‌که‌ی هه‌یه‌،بیر ده‌کاته‌وه‌،ئازار ده‌چێژێ،بۆی ئه‌ژی و سه‌روه‌ری ئه‌و‌ به‌ سه‌ر به‌رهه‌مه‌که‌یدا،وه‌ک پێوه‌ندی باوک له‌ده‌گه‌ڵ جگه‌ر گۆشه‌که‌ی وایه‌.

درێژه‌ی هه‌یه‌....؛

مه‌رگی نووسه‌ر/ڕۆڵان بارت-به‌شی دووهه‌م

بارت ده‌ڵێ :ئێمه‌ ده‌زانین بۆ ئه‌وه‌ی دوارۆژ هی نووسین بێ،ده‌بێ ئوستووره‌ به‌راوه‌ژوو که‌ینه‌وه‌: له‌ داییک بوونی خوێنه‌ر، ده‌بێ به‌ نرخی مردنی نووسه‌ر مسۆگه‌ر بکرێ.ئه‌مه‌ به‌ردێک بوو بارت له‌ شیشه‌کانی هزری سه‌رده‌می خۆی هاڵاند.زۆر که‌س به‌رهه‌ڵستی بوون. به‌ قه‌ولی خۆی ده‌ڵێ:ئه‌م وتاره‌یان زۆرخوێنده‌وه‌ به‌ڵام که‌میان به‌باش خوێنده‌وه‌.به‌ڵام راستی ئه‌وه‌ بوو بارت و سارته‌ر شۆرشێکیان ناوه‌ که‌ له‌ سه‌ده‌ی بیسته‌مدا باشی رچه‌ شکاند. ره‌نگه‌ هه‌ر ئه‌و دئباره‌ خوێندنه‌وه‌ی چه‌مکی"مانا"و وێچووه‌ زه‌ینیه‌کانی مانایه‌ له‌م وتاره‌دا وای کرد ئێستاش ئه‌م چه‌ند لاپه‌ڕه‌یه‌ گه‌وره‌یی خۆی به‌رده‌وام پاراستبێ.ئه‌مه‌ش
به‌شی دوهه‌م و کۆتایی وتاره‌ "لانه‌ره‌که‌ی" بارتی تاقانه‌
*رامان
به‌شی دوهه‌م....
له‌ رووبه‌ڕووبوونه‌وه‌ ده‌گه‌ڵ ئه‌م ڕامانه‌دا، "بنووس"16ی ئه‌مڕۆیی هاوکات ده‌گه‌ڵ ده‌قه‌که‌دا له‌داییک ده‌بێ. به‌هیچ جۆر نه‌ ئه‌م سه‌روه‌ری به‌ سه‌ر د‌ه‌ق دا هه‌یه‌ نه‌ده‌ق سه‌روه‌ری به ‌سه‌ر ئه‌ودا.بۆ کتێبه‌که‌ش ئه‌گه‌ر وه‌ک بار- ێک17 له‌ به‌ر چاوی گرین،نووسه‌ر ده‌وری بارهه‌ڵگر18 ناگێڕێ. زه‌مه‌نێکیش جگه‌ له‌ کاتی هه‌ست(آگاهی) بوونی نیه‌. هه‌ر ده‌قێکیش به‌رده‌وام و به‌رده‌وام لێره‌ وئێستا ده‌نووسرێته‌وه‌. راسته‌قینه‌ ئه‌مه‌یه‌(یان وای تێگه‌یشتووین)که‌ نووسه‌ر ئیتر به سه‌ر‌ کار و باری نووسینه‌وه،بیرکاری،نواندنه‌وه(باز نمایی)‌،وێنا کردن،(به‌وجۆره‌ی کلاسیکه‌کان لێی ده‌دوێن) ده‌لاله‌ت ناکات. نووسین ده‌قاوده‌ق به‌ سه‌ر ئه‌و شته‌دا که‌ زمانه‌وانه‌کان(به‌ سرنج دان به‌ فه‌لسه‌فه‌ی ئاکسفۆرد19)ناوی ده‌نێن جۆره‌-کردار20-ێک،[جۆرێک شێوازی قسه‌ کردنی ده‌گمه‌ن و که‌م وێنه‌] ده‌لاله‌ت ده‌کا. شێوازێک که‌ له‌ پاوانی که‌سی یه‌که‌م دایه‌ وله‌ "ئێستا"دا ده‌رده‌بڕدرێ.له‌م شێوازی قسه‌ کردنه‌دا "زانیاریدان"جگه‌ له‌ کردارێک که‌ له‌ سۆنگه‌ی ئه‌وه‌وه ‌ده‌رده‌بڕدرێ، ناوه‌ڕۆکێکی تری نیه‌.(هه‌ڵگری ڕاو پێشنیارێکی تر نیه‌).شتێکی وه‌ک بڵێی "من ڕاده‌گه‌یه‌نم"له‌ لایان پاشاکانه‌وه‌،یان بڵێی"من ده‌خوێنمه‌وه‌"له‌لایان شاعیرانی که‌وناراوه‌.

بنووسی ئه‌مڕۆیی به‌ ده‌راویشتن و ناشتنی نووسه‌ر،وه‌ک له‌ بۆچوونه‌ سه‌رسه‌ره‌کیه‌کانی پێشینیانیدا به‌دی ده‌کرێ،ئیترناتوانێ بێته‌ سه‌ر ئه‌و بڕوایه‌ "که‌ ئه‌م ده‌سته‌ ده‌روه‌ستی ئه‌م بیر و هه‌سته‌ نایه‌. ناتوانێ فه‌رمانێکی وا ده‌ربکات و به‌و شێوه‌یه‌‌ و به‌ پێی نیازی خۆی ته‌گه‌ره‌ بخاته‌ سه‌ر رێی ئه‌و ڕه‌وته‌ی سه‌ره‌وه‌ وبه‌ فیتی دڵی خۆی تیف تیفه‌ی ئه‌و قه‌واره‌یه‌ بدات که‌ خۆی به‌ دڵیه‌تی. به‌ پێچه‌وانه‌وه‌له‌ لای ئه‌و،ده‌ستێکی دابڕاو لا هه‌موو ده‌نگێک وپه‌روه‌رده‌ بوو له‌ ژێر کارتێکردنی حاڵ و‌ هه‌وای مه‌حزی نووسینه‌وه‌دا،(نه‌ک ده‌ربڕین)،له‌ ده‌وه‌رێکی بێ ‌ سه‌رچاوه‌ دا ده‌که‌وێته‌ پشکنین.(یان هیچ نه‌بێ له‌ ده‌وه‌رێکدا که‌ سه‌رچاوه‌یه‌کی تری بێجگه‌ له‌ خودی زمانه‌که‌ نیه‌.زمانێکی که‌ به‌رده‌وام گومان ده‌خاته‌ سه‌ر هه‌موو سه‌رچاوه‌کان).

ئه‌وه‌ ده‌زانین ده‌ق هێڵێک له‌ وشه‌ی رووت نیه‌ که‌ واتایه‌کی لاهووتی(په‌یام،نووسه‌ر، خوای) لێوه‌ده‌رچێ. به‌ڵکوو که‌شایه‌کی فره‌لایه‌نه‌ له‌ کۆمه‌ڵه‌ نووسینێکی جۆراوجۆر،که‌ هیچ کامیان ره‌سه‌ن نین، له‌وێدا تێکه‌ڵ به‌ یه‌ک ده‌بن و له‌یه‌ک ده‌نگوێن.

ده‌ق له‌ تان وپۆی ئه‌و حیکایه‌تانه‌ پێک هاتووه‌ که له‌و بێ ئه‌ژمار مه‌کۆ فه‌رهه‌نگیانه‌ وه‌رگیراون. هه‌ر وه‌ک بوڤارو پێکووشه‌21، ئه‌و دوو روونووسه‌ نه‌مره‌. که‌له‌ یه‌ک کاتدا هه‌م به‌رز و به‌ڕێز بوون، هه‌م بۆ گاڵته‌ پێکردن ده‌بوون. ئه‌و هه‌موه‌ رشقه‌نیه‌یان راسته‌ و راست باسی له‌ راسته‌قینه‌ی نووسین ده‌کرد. نووسه‌ریش ته‌نیا ئه‌مه‌ی له‌ ده‌ست دێ لاسایی حاڵ و هه‌وایه‌ک بکاته‌وه‌ که‌ زیاتر ده‌ره‌کی یه‌ نه‌ک ده‌روونی. تاقه‌ هێزێکی که‌ شکی ده‌بات له‌مه‌ دایه‌ که‌ نووسینه‌کان تێکه‌ڵ بکات و رووبه‌ڕووی یه‌کیان بکاته‌وه‌. به‌ جۆرێ قه‌ت وا نه‌بێ پشت به‌ یه‌کیان ببه‌ستێ.

ئه‌و ئه‌گه‌ر ئامانجی گێڕانه‌وه‌ی"خۆی"بێ‌،ده‌بوو لانی که‌م ئه‌مه‌ی بزانیبایه‌ :ئه‌و"شته"‌ده‌روونیه‌ی ده‌یهه‌وێ به‌ زمانێکی تر بۆمانی بگێڕێته‌وه‌، ته‌نیا فه‌رهه‌نگێکی وشه‌یه‌-وشه‌دانێکه‌- که‌ وشه‌کانی ته‌نیا به‌ یارمه‌تی وشه‌کانی تری لێکده‌د‌رێنه‌وه‌. ئه‌مه‌ش ڕه‌وتێکی به‌رده‌وامه‌ وکۆتایی نایه‌.

"تۆماس دۆکوه‌ینس22"لاو ئه‌م ئه‌زموونه‌ی تاقی کرده‌وه‌. دۆکۆینسی له زمانی یونانیدا هێنده‌ پسپۆڕ بوو،توانی به‌ بیانووی وه‌رگێڕانی باوه‌ڕه‌کان و نموونه‌گه‌لی‌ تازه‌ وده‌گمه‌ن بۆ سه‌ر ئه‌و زمانه‌ مردووه‌،فه‌رهه‌نگێکی وه‌ها ته‌سه‌ل بۆ خۆی ده‌سته‌ به‌ر بکاکه‌ بشێ پشتی پێ ببه‌ستێ.پاشان ئه‌و فه‌رهه‌نگه‌ی وه‌ها په‌ره‌ پێدا که‌ له‌ هه‌مووی ئه‌و فه‌رهه‌نگی وشانه‌ی له‌ ته‌وه‌ره‌ی چالاکیه‌ ئه‌ده‌بیه‌کاندا نووسراون،قووڵتر و به‌ربڵاوتر بوو.

بۆدلێرله(‌paradis artificiets)دا له‌م باره‌وه‌ ده‌ڵێ:بنووس که‌ له پاش نووسه‌ر سه‌ر هه‌ڵ ده‌دا، ئه‌وه‌ جۆش و خرۆشه‌کان،خوو و خده‌کان،خه‌م و کارتێکردنه‌کان نیه‌ که‌ له‌ده‌روونی خۆیدا هه‌ڵیان ده‌گرێ. به‌ڵکوو ئه‌وه‌ فه‌رهه‌نگێکی زه‌به‌لاحی وشه‌یه‌ و شێوه‌ نووسینێکی له‌ وه‌ستان نه‌هاتووش که‌ له‌ دوو توێی ئه‌و فه‌رهه‌نگه‌ی ده‌ر ده‌کێشێ.

ژیانیش جگه‌ له‌ لاسایی کردنه‌وه‌ی ئه‌م کتێبه‌ کارێکی تری له‌ ده‌س نایه‌.کتێبه‌که‌ش خۆی له‌ خۆی داهه‌ر تانوپۆی له‌ نیشانه‌کان پێک هاتووه‌.لاسایی کردنه‌وه‌یه‌کی بێ ئاکام،که‌ هه‌تاهه‌تایه‌ بێ ئه‌نجام ده‌مێنێته‌وه‌.

به‌ وه‌لانانی نووسه‌ر، بانگه‌شه‌ی ره‌مز سرینه‌وه‌ له‌ ده‌ق،قسه‌یه‌کی خۆڕاییه‌. ئه‌گه‌ر نووسه‌رێک ببه‌خشینه‌ ده‌ق،ده‌قه‌که‌مان ده‌ربه‌ستی شتێک کردوه‌.به‌ جۆرێک،مه‌دلوولێکی به‌ ئه‌نجام گه‌ییشتوومان23 بۆ ده‌ست نیشان کردووه‌ و ده‌قه‌که‌مان داخستووه‌.وه‌ها تێگه‌ییشتنێک له‌سه‌ر ده‌ق، ده‌گه‌ڵ ره‌خنه‌ش ده‌گونجێ. ئه‌گه‌ر وابێ. ئه‌و ده‌م ئه‌رکی گه‌وره‌ی ره‌خنه‌، ده‌بێته‌ دۆزینه‌وه‌ی نووسه‌ر(یان تێگه‌ییشتنه‌کانی ئه‌و:کۆمه‌ڵگا،مێژوو،زه‌ین،ئازادی)له‌ پشت ده‌قه‌وه‌: ئه‌و کاته‌ که‌ نووسه‌ر خۆ به‌ ده‌سته‌وه‌ ده‌دا ده‌ق"دێته‌ شه‌رح کران"و ئه‌مه‌ش یانی سه‌رکه‌وتنی ره‌خنه‌گر.هه‌ر بۆیه‌ش زۆر سه‌یر نیه‌ له باری مێژوویه‌وه‌ ده‌سترۆییشتوویی نووسه‌ر هاو واتا بووه‌ ده‌گه‌ڵ ده‌سترۆییشتوویی ره‌خنه‌گر. هه‌روه‌ها سه‌یریش نیه‌ ئه‌گه‌ر ئه‌مڕۆ ئه‌بینین،ره‌خنه(جاچ ره‌خنه‌ی نوێ یا خۆ ...)‌ و نووسه‌ر هه‌ر دووکیان ،باڵ به‌ باڵی یه‌ک به‌ره‌و سڕانه‌وه‌‌ ئه‌چن. له‌ فره‌لایه‌نێتی نووسیندا، له‌ جیاتی ره‌مزسڕینه‌وه24‌،هه‌مووشتێک ده‌بێ ره‌ها25 بکرێ.پێکهاته‌،له‌ هه‌ر خاڵێک و هه‌ر رووپه‌ڕێکدا ده‌توانێ به‌رده‌وام درێژه‌ی پێ بدرێ یان ده‌رکێشرێت(وه‌ک تاڵی گۆره‌وی)،.به‌ڵام له‌ پشت ئه‌وه‌وه‌ شتێکی ترت ده‌ست ناکه‌وێ.پانتای نووسین بۆ چوونه‌ ناخ و موو به‌ موو پشکنینی نیه‌،به‌ڵکوو رووپه‌ڕێکه‌‌ بۆ ئه‌وه‌ی سه‌فه‌ری تیابکه‌ی. نووسین،هاو کات ده‌گه‌ڵ ئه‌وه‌ خۆ به‌ ده‌ست ماناوه‌ نادا،به‌رده‌وام به‌ شێوه‌یه‌کی رێکخراوه‌، مانا داده‌ڕێژێ بۆ ئه‌وه‌ی بیسرێته‌وه.‌ به‌م شێوه‌یه ده‌قاو ده‌ق ئه‌ده‌ب(باشتر وایه‌ لێره‌وه‌ بڵێین نووسین)یش،به‌ خۆ پاراستن له‌ جێگیر کردنی"راز"ێک،مانایه‌کی به‌ ئه‌نجام گه‌یشتوو بۆ ده‌ق(هه‌روه‌ها بۆ جیهان ‌له‌ شێوه‌‌ی ده‌ق)ئه‌و شته‌ی به‌ جۆرێک چالاکی دژه‌ لاهووتی ده‌زانین،ده‌خاته‌ گه‌ڕ.چالاکیه‌ک که‌ له‌راستیدا خۆی شۆڕشێکه‌، چونکه‌ خۆ پاراستن له‌ سه‌قامگیر کردنی مانا له‌ لێکدانه‌وه‌ی ئاخری دا،خۆپاراستن له‌ خوا و هاوشێوه‌ زه‌ینیه‌کانی ئه‌و- به‌ڵگه‌، زانست، یاسا-یه‌.

وه‌رن با بگه‌ڕێینه‌وه‌ سه‌ر رسته‌که‌ی باڵزاک.که‌س"تاکه‌ که‌س"ێک ئه‌و ڕسته‌یه‌ی به‌ زار دانه‌هاتووه‌: پێگه‌ی راسته‌قینه‌ی نووسین نه‌ک له‌ سه‌رچاوه‌ و ده‌نگی دا،به‌ڵکوو ده‌بێ له‌ خوێندنه‌وه‌دا بۆی بگه‌ڕێی. نموونه‌یه‌کی وردتر دێنمه‌وه‌ بۆئه‌وه‌ی باشتر له‌مه‌ بگه‌ین. له‌ تۆژینه‌وه‌یه‌کی تازه‌دا(له‌ لایان جی.پی.وێرنان)26 که‌ له‌ مه‌ڕ ره‌گه‌زه‌ شاراوه‌ و دوولایه‌نه‌کانی تراژیدی یوونانی دا بوو، واده‌ر که‌وت که‌ تان و پۆی ده‌قه‌ تراژیدیه‌کانی یونانی له‌ وشه‌گه‌لێک که‌ له‌ چه‌ند سه‌ره‌وه‌ واتا ده‌به‌خشن پێکهاتووه‌،وشه‌گه‌لێک که‌ هه‌ر کام له‌ که‌سایه‌تیه‌کان له‌ سه‌رێکه‌وه‌ تێیده‌گه‌ن(له‌ راستیشدا هه‌ر ئه‌م خراب تێگه‌یشتنه به‌رده‌وامه‌یه‌ بیچم(شکڵ) ده‌دا به‌ تراژیدیا). به‌ڵام که‌سێکیش هه‌یه‌ ده‌گه‌ڵ چه‌ند واتایی بوونی وشیه‌کیشدا،لێی تێده‌گا و سه‌ره‌ڕای ئه‌مه‌ش به‌ که‌ڕی و گوێ نه‌بیس بوونی ئه‌و که‌سایه‌تیانه‌ی‌ له‌ به‌ر ده‌م ئه‌ودا قسه‌ ده‌که‌ن،ده‌زانێ. ئه‌مه‌ش هه‌مان خوێنه‌ر(بیسه‌ر) ه.سه‌رله‌به‌ری "بوونێتی" نووسین به‌م شێوه‌یه‌ سه‌رهه‌ڵده‌دا: ده‌ق له‌ پۆلێ نووسراوه‌ی چه‌ند لایانه‌،که‌ هه‌ر کامیان له‌ هه‌ندێ فه‌رهه‌نگی جیا جیا وه‌رگیراون و له‌ خرانه‌‌ ناو بۆنه‌کانی ده‌مه‌ته‌قێ - وتن و بیستن- و کێشه‌ و دژ به‌ یه‌ک(parody) بووندا، درووست بوون‌.خاڵێکیش هه‌یه‌ که‌ ئه‌م چه‌ند لایه‌نی‌ بوونه‌ له‌وێدا کۆ ده‌بێته‌وه‌،ئه‌و خاڵه‌ش،خوێنه‌ره‌،نه‌ک ئه‌و جۆره‌ش تاکوو ئێستا کوتویانه‌،"نووسه‌ر".

خوێنه‌ر که‌شایه‌که، هه‌مووی ئه‌و گێڕانه‌وانه‌ی که‌ نووسین دێننه‌ به‌رهه‌م- به‌ بێ ئه‌وه‌ی شتێک له‌ کیس بچێ – له‌ سه‌ر ئه‌و هه‌ڵده‌که‌ندرێ . یه‌کپارچه‌یی ده‌ق نه‌ک له‌ زێگه‌ و سه‌ر چاوه‌که‌ی دا،به‌ڵکوو له‌ ئامانجی ئه‌و دا شاراوه‌یه‌. به‌ڵام ئه‌و ئامانجه‌ ئیتر ناتوانێ شتێکی تاکه‌ که‌سیانه‌‌ بێ. خوێنه‌ر نه‌ مێژووی هه‌یه‌، نه‌ سه‌ربرده‌ی هه‌یه‌ و نه‌ده‌روونناسی. خوێنه‌ر ئه‌و که‌سه‌یه‌ له‌ چوار چێوه‌یه‌کدا یه‌کپارچه‌یی ده‌به‌خشێته‌ ته‌واوی ئه‌و نیشانانه‌ی ده‌قی نووسراو پێک دێنن. هه‌ر بۆیه‌ پیاو به‌ خۆی نیه‌ پێکه‌نینی دێ،ئه‌گه‌ر ده‌بینین نووسراوه‌ی ئه‌مڕۆکه‌،به‌ ناوی مرۆڤخوازیه‌وه‌،که‌ به‌ دهۆ و ریابازی خۆی ده‌کا به‌ پارێزه‌ری مافی خوێنه‌ر، شه‌رمه‌زار ده‌کرێ . ره‌خنه‌ی کلاسیک قه‌ت قه‌ت ئاوڕی له‌ خوێنه‌ر نه‌داوه‌ته‌وه‌. له‌ لای ره‌خنه‌ی کلاسیک ته‌نیا که‌سێکی که‌ له‌ ناو ئه‌ده‌بیاتدا بوونی هه‌یه‌،نووسه‌ره‌ . له‌مه‌و به‌و لاوه‌ ئیتر نامانهه‌وێ، بکه‌وینه‌ به‌ر تانه‌ و ته‌شه‌ری خۆپه‌ره‌ستانه‌ی کۆمه‌ڵه‌ی پیاوچاکانه‌وه‌، له‌ به‌ر ئه‌وه‌ی لایه‌نگری له‌ شتێکده‌که‌ین که‌ "وه‌لا ده‌نێ، ده‌خاته‌ پشت گوێ ، کۆتایی پێ دێنێ و تێک ده‌شکێنێ". ئێمه‌ ده‌زانین بۆ ئه‌وه‌ی دوارۆژ هی نووسین بێ،ده‌بێ ئوستووره‌ به‌راوه‌ژوو که‌ینه‌وه‌: له‌ داییک بوونی خوێنه‌ر، ده‌بێ به‌ نرخی مردنی نووسه‌ر مسۆگه‌ر بکرێ.

ته‌واو بوو.

تێبینیه‌کان:


2.ئه‌م وشه‌یه‌م له‌ بابه‌تێکی هاوڕێم ره‌هبه‌ر مه‌حموود زاده‌ وه‌رگرتووه‌،له‌ جیاتی"پیچیدگی".تێبینیه‌که‌ی‌ ره‌هبه‌رم به‌لاوه‌ په‌سه‌ندتر بوو:مۆرێن ئاماژه‌ به‌مه‌ ده‌کا که‌ ریشه‌ی کۆنی وشه‌ی complex له‌ گه‌ڵ مانای چنراوه‌ (بافت) پێوه‌ندی هه‌یه‌ بۆ دانانی هاوسه‌نگی کوردی که‌ڵکم له‌ وشه‌ لاتینیه‌که‌ی وه‌رگرت. که‌ هاوسه‌نگه‌ فارسیه‌که‌ی ده‌بوه‌"ئاڵۆزی"زیاتر ده‌لاله‌تی بۆ ناڕێکی و پێکی ده‌کرد تا complexity.وه‌رگێری کوردی

وەزاڕەتی کاروباری دەرەوەی ئەمریکا، زانیاریدانی ڕۆژانە بە چاپەمەنی، پێنجشەمە ٩-ی ژووەن و پێنجشەمە ١٦-ی ژووەنی ٢٠١٦ - *پێنجشەمە ٩-ی ژووەن ی ٢٠١٦* *مارک سی، تۆنر* *جێگری قسەوێژی وەزاڕەتی کاروباری دەرەوەی ئەمریکا * *زانیاریدانی ڕۆژانە بە چاپەمەنی* *واشنگتن، دی سی * *پرسیار:...
۵ روز قبل
پێشه‌نگ(وێبلاگی یوونس ره‌زایی)
چیرۆکی هێمن عەبدوڵلا پوور - *هه‌ورێک به نێوقه‌دی زه‌وییه‌وه* *هێمن عه‌بدوڵلاپوور- بۆکان* *فەڕخەی **۱* "ئەوە چەندەمین جارە پێت دەڵێمەوە، ئەو قسانە نەهێنییەکی زۆر مەزنن. دڵنیام کە ه...
۳ هفته قبل
ئه‌نجومه‌نی ئه‌ده‌بی مه‌هاباد
حه‌وته‌‌‌‌مین دانیشتنی بنكەی فەرهەنگی و هونەری ئەدەبیی موكریانی مەهاباد - *حه‌وت**ه‌‌**‌مین دانیشتنی بنكەی فەرهەنگی و هونەری ئەدەبیی موكریانی مەهاباد **(ئه‌نجومه‌نی ئه‌ده‌بی) **لە ساڵی 1395 ی هەتاوی‌دا، ڕۆژی چوارشەممۆ ڕێکه‌وتی ...
۳ هفته قبل
گزنگ ویبلاگی که ریم حیکمه تی
دیدار همسر بشار اسد با کودکان جنگ زده - دیدار همسر بشار اسد با کودکان جنگ زده اسما اسد، همسر بشار اسد با کودکان یتیم سوری که والدین خود را در جنگ سوریه از دست داده اند، دیدار کرد. دیدار همسر بش...
۱ ماه قبل
خه‌ونباز
خوێندنه‌وەی ڕۆمانی«هه‌موو ڕێگاكان دەچنه‌وە قڕەجار» / عه‌زیز مه‌حمودپوور - سپیلبێرگ لە فیلمی تێرمیناڵدا باس لە دۆخێكی تایبەتی ئێنسانی دەكا. دۆخێك كە لەوێدا ئینسان تووشی قەیرانی بێ دەوڵەتی دەبێ و تەنانەت دادەماڵدرێ لە تەواوەتی ئە...
۴ ماه قبل
رووناهی
هەڵبژاردن لە روانینێکی کۆمەڵناسیانەوە (بەشی کۆتایی) - ئەندامانی کۆمەڵگا بۆیە لە هەڵبژاردن دا بەشداری دەکەن تاکوو کاندیدایەک هەڵبژێرن کە یا ئینتەمای حیزبی و سیاسی لەگەڵ ئەودا هەیە، یاخۆ لەباری پسپۆرییەوە توانای...
۴ ماه قبل
نوخته‌/ئه‌نوه‌ر عه‌ڕه‌ب
خەونباز - وێبلاگی خەونباز بەرۆژ بۆتەوە. چی لەوە خۆشتر؟ بەشکم بێتە کول و سەبەب و ئێمەش بنووسین. لێرە لە وێبلاگەکەی خۆمان دا. ئەوەش لینکی وێبلاگەکەی خەونباز http:...
۵ ماه قبل
زەمەنیك لە خۆشەویستی
جگە لە تۆ - *سڵاوت لێ بێ ئەزیزم سڵاو* *ئەی که هەموو رۆمانەکانی دونیا تۆ نووسیوته،* *تەنانەت هەژارانیش هەر دەستنووسی تۆ بوو* * نه دۆستۆیۆفسکی،* *گابرێل گارسیا مارکێ...
۸ ماه قبل
تریبوونێک بۆ هه‌موان
مطالب سایت بروز نویسان - بروز نویسان چراغ جلو پیشرفته فورد در شب - 1394-04-28 23:06:00 Cortana مایکروسافت نشت آندروید: در اینجا چگونه می توانید بتا نسخه از برنامه - 1394-04-27 21:5...
۱۱ ماه قبل
خێوه‌ت/ره‌هبه‌ر مه‌حموود زاده‌
کاتێک بۆ تێک‌به‌زینی کلاسیسم و ئاوانگاردیسم - *کاتێک بۆ تێک‌به‌زینی کلاسیسم و ئاوانگاردیسم* ئه‌ده‌بی ئاوانگارد و خولیای به‌رهه‌م هێنانی ده‌قی ئاوانگارد، داینه‌مۆی پێش‌که‌وتنی ئه‌ده‌به‌. ئه‌ده‌بێک توا...
۱ سال قبل
كونه‌ كورد‌
ترسم ترسی ترسانە نەترسم لەو ترسانە - *پەڕی 374 رەم* ئەی خۆ-م! ترسی ترسانت نەبێ بۆ پێشەوە خۆم لەگڵتم! پشتی پشتانت نەوێ بۆ پێشەوە خۆم لەپشتم! دۆستیی دۆستانت مەگرە بۆ پێشەوە خۆم..لێیگەڕێ ! ئ...
۱ سال قبل
وێبنووسی سلێمان دڵسۆز
لە بێشەڵان‌دا - *لە بێشەڵان‌دا* *ڕیۆنوسوکێ ئاکوتاگاوا* *وەرگێڕانی: سلێمان دڵسۆز* ڕیۆنوسوکێ ئاکوتاگاوا لە دایک‌بووی ١ی مارسی ١٨٩٢ ی تۆکیۆ، بە باوکی کورتەچیرۆکی ژاپۆن...
۱ سال قبل
مریه‌م قازی
دو بيتى ٢ - حاشا كه در اين باديه افطار كنم سر خوش شوم و جامه ى خود چاك كنم تا اين دغلان بزم بياراسته اند حاشا كه لب از جرعه اى سيراب كنم ********* آن دم ...
۱ سال قبل
فه‌ریدوون ئه‌رشه‌دی
تۆیش وەک زەمان دەڕۆی - ;} تۆیش وەک زەمان دەڕۆی فەریدوون ئەرشەدی بە جادەی لم دام شەکەت لە هەورازی بەرد ام شەل ئەمەیە من بە کۆڵێ خولیاوە زۆربەیان بە لاچاوی تراویلک...
۲ سال قبل
شاعیرانه‌
شێعر - *لە گەڵ تۆمە...! ئەرێ تۆ، کە لە بیاباندا گوڵ بووی و پەنابەریی خیانەتێکی گەش بووی...!* *مەستە کچ، پاراستن سەماتە!* *ئەرسەلان چەڵەبی* *مەستە کچ، پاراست...
۲ سال قبل
ساتی بیانوو
وتار - *بۆچی ئەدەبی کلاسیک دەخوێنینەوە* ن: *ئیتالۆ کالوینۆ* ...
۲ سال قبل
په‌پووله‌ باران
جه‌مال نه‌جاری:ئه‌مریکا ده‌یه‌وێ خه‌ڵکی ئێران له‌گه‌ڵ جیهانی ده‌روه‌ له‌ په‌ێوه‌ندی دا بن - [image: Jamal Najari] وڵاته‌ یه‌کگرتوه‌کانی ئه‌مریکا هه‌ندێ له‌ سزاکانی به‌رامبه‌ر به‌ ئێران هێونکردوه‌ته‌وه‌ له‌ نێوانیان ته‌لیفۆنه‌کانی موباێل و هه‌ند...
۳ سال قبل
کاروانی هه تاو
**کوڕە چاوگەشەکەی حاجی قادر** - [image: پۆستی ئەلیکترۆنی][image: چاپکردن] (بۆ کۆچی ناوادەی خالیدە سوور)[image: xalide_sure] غوربەتێکی وەنەوشەیی و هەسارەیەک لە باران! تۆ بپرسە هەوای سەر...
۳ سال قبل
بڵێسه ی زریان
دختری را باد خود برد.. دیاکو مرادی ـ نروژ - دختری را باد خود برد.. سکانس اول:داخلی/ زندان ـ شب پلان یک:ساعت سه بار نواخت ساعت سه بار نواخت ، در باز شد، مردی شاخدار و ریشو:«آماده شو تا چند ساعت د...
۴ سال قبل
تاریک و روون
- دنیا هیچ‏کات بێ هه‌واڵ نییه‌؛ له‌ ماوه‌ی ئه‌م چه‌ند مانگه‌ش‏دا هه‌واڵی جۆراوجۆر و گه‌وره‌وبچووک هه‌بوون و ئێمه‌ش بێ هه‌واڵ! مه‌رگی برایم یۆنسی یه‌کێ له‌و...
۴ سال قبل
عه‌تا جه‌ماڵی
"مانیفست خود بودن"/ عطا جمالی - او هر چیز را بە اسمی میشناسد. نزد او: هر چیز بی اسمی نو است. اسم هر چیز ناشناختەای غریب است. هر چیزی کە خارج از دایرە شناخت باشد بی اسم است. بی اسم بودن...
۴ سال قبل
کانی عه لی
- دوای ئه وه ی که ئه و ویبلاگه له لایه ن خاوه نه که ی حه زف کراوه , که سانیک نه ناسراو که گویا شکایه تیان لیی هه بوه ویستویانه سوء استفاده له و مالپه ره بکه ...
۴ سال قبل
باره‌ سێـــــو/فه‌وزیه‌ سوڵتانبه‌گی
شێعری یه‌که‌م - *چه‌تر* **فه‌وزیه‌ سوڵتان به‌گی* گوێت لێیه‌؟ سه‌یر که‌ چ دڵته‌نگییه‌ک ده‌بارێ خه‌ریکه‌ نیگام ده‌خنکێنێ وه همی سپیده‌یه‌...
۵ سال قبل
شیــــــــــــــــــــکـار
شێعرێکی فه‌وزیه‌ سوڵتانبه‌گی - *فه‌وزیه‌ سوڵتانبه‌گی تا دێ سه‌فه‌ر درێژتر،     چاوه‌روانی که‌ڵه‌گه‌ت ،               پرچه‌کان کورت تر و                       په‌نجه‌کان ته‌زیوتر ده‌بن...
۵ سال قبل
شێعره‌سات
 *دوای ۸ ساڵ* *نازانم به‌ چ هۆکارێک)!!( به‌ڵام به‌داخه‌وه‌ دوای ۸ساڵ ئه‌زموونی وێبلۆگنووسی له‌ شێعره‌ساتی۱ و ۲دا ده‌ستی ره‌شێک له‌ناکاو دایه‌ به‌ر ره‌شه‌ب...
۵ سال قبل
مسته‌راحه‌که‌ی میرزا
خه‏می نان - *"ئه‏گه‏ر خه‏می نان لێگه‏رێ ...!"* نرخی نان گه‏ییشته سه‏دتمه‏ن ! له‏م چه‏ند رۆژەی دواییدا پاش لابردنی یارانه‏کان نرخی تاقه‏نانێک گه‏ییشته سه‏دتمه‏ن ،هه‏ڵب...
۵ سال قبل
مه‌ و د ا
-
مسته‌فا شێخه‌
-
ماڵپه‌ڕه‌کان

قــــــه‌ڵه‌م
عه‌تا نه‌هایی


