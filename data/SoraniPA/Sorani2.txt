

برێندان رۆجەرزی راهێنەری یانەی لیڤەرپوولی ئینگلیزی بۆ یەکەمجار دانی بەوەنا کە ماریۆ بالۆتێلی لەگەڵ سیستمی لیڤەرپوول ناگونجێت.
 
لە دوو یاری رابردوودا بەرامبەر هەردوو یانەی بۆرنماوس و ئارسیناڵ ، لیڤەرپوول ئاستێکی باشتری لەیارییەکانی رابردوو پێشكەشکردووە و هەردوو یارییەکەش بەبێ ماریۆ بالۆتێلی یارییان کرد و ئەمەش وایکرد رۆجەرز رایبگەیەنێت کە سوپەر ماریۆ لەگەڵ پێکهاتە و شێوازی یاریکردن لیڤەرپوولدا ناگونجێت.

رۆجەرز لەلێدوانێکدا لەگەڵ پێگەی لیڤەرپوول ئیکۆ گووتی "ئێمە یارییەکانی ماریۆـمان بینی لەم وەرزەدا ، کاتێک لە مەشقەکان کار لەگەڵ ماریۆ دەکەین کەسێکی زۆر جیاوازە لەوە لەیارییەکان دەیبینین، شێوازی یاریکردنی لیڤەرپوول بریتی نییە لە وەستان لەلای هێڵی سزا کە ئەمەش کاری سەرەکی ماریۆـیە".

ئەرکی سەرەکی من بریتییە لە دەرهێنانی باشترین ئاست لەیاریزانەکان و دابەش کردنیان لەنێو سیستمەکەدا ، بەڵام ماریۆ بالۆتێلی لەم سیستمە شوێنی نابێتەوە.
