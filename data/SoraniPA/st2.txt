رووداو -  كەلار

لە یەكێك لە گەڕەكەكانی قەزای كەلار‌ ژنێك، كە خاوەنی ٣ منداڵە بە كوژراوی دۆزرایەوە.

عەمید محەممەد فایەق، بەڕێوەبەری گشتیی پۆلیسی گەرمیان به ‌رووداوی راگەیاند "لە درەنگانێكی شەودا كەسێكی نەناسراو چووەتە ماڵێكەوهو‌ لە هەورەبانی ماڵەكەدا هاوسەری خاوەن ماڵەكەی بە ٣ فیشەكی دەمانچە كوشتووەو‌ هەڵاتووه"‌.

بەڕێوەبەری گشتیی پۆلیسی گەرمیان بۆ رووداو گوتیشی: "ئەو ژنە ٣ منداڵی هەیەو خەڵكی دەربەندیخانە، پێدەچێت ئەو كەسەی كوشتبێتی دز بووبێت و سوودی لەوە وەرگرتبێت كە مێردی ژنەكە لەماڵ نەبووه"‌.

سەرچاوەیەكی نزیك لە رووداوەكە به ‌رووداوی گووت "لە كاتی لێكۆڵینەوەدا دەركەوتووە لە هەورەبانەكە بە ٣ فیشەك كوژراوە (پیزایەك و شوشەی مەشرووب) دۆزراوەتەوە لە هەمان جێگه"‌. بەڵام عەمید محەممەد فایەق بەڕێوەبەری گشتی پۆلیسی گەرمیان دەڵێت: "رەنگە بۆ سەرلێشێوان بكوژەكە ئەو كارەی كردبێت". گوتیشی "ئەو كەسە سەرباری كوشتنی ژنەكەو دزینی هەندێك شتی ماڵەكه، رەنگە‌ بیەوێ ئابڕووی ئەو خانەوادەیە‌ش ببات".

جەختیكردەوە كە تیمەكانیان گەڕان و پشكنینان دەستپێكردووەو "پشت بەخوا لە ماوەیەكی كورتدا ئەنجامدەری ئەو كارە دەستگیردەكەین".
