 یانه‌ى ناپۆلى نازناوى جامى سوپه‌رى ئیتاڵیاى بۆ تۆپى پێ به‌ده‌ستهێنا، یارى ئه‌مساڵى جامى سوپه‌رى ئیتاڵیا بۆ یه‌كه‌م جار له‌ وڵاتى قه‌ته‌ر له‌ نێوان هه‌ردوو یانه‌ى یوڤێنتوسى پاڵه‌وانى خول و ناپۆلى پاڵه‌وانى جامى ئیتاڵیا به‌ڕێوه‌چوو.

سه‌ره‌تا كارلۆس تێڤێزى ئه‌رژه‌نتینى گۆڵێكى بۆ یوڤێنتوس تۆماركرد، پاشان ئه‌رژه‌نتینیه‌كى دیكه‌ كه‌ ئه‌ویش گۆنزالۆ هیگواین بوو، گۆڵى به‌رامبه‌رى ناپۆلى به‌ده‌ستهێنا، به‌ته‌واوبوونى كاتى یاسایى یارى به‌م ئه‌نجامه‌، په‌نابرایه‌ به‌ر دوو گێمى زیاد كراو و تیایدا تێڤێز و هیگواین دوو گۆڵى دیكه‌یان بۆ یانه‌كانیان تۆماركردو هه‌رچوار گێمى یاسایى و زیادكراو به‌ یه‌كسان بوونى هه‌ردوو یانه‌ به‌ دوو گۆڵ بۆ هه‌ریه‌كه‌یان ته‌واوبوو، بۆیه‌ لێدانه‌كانى سزاى یه‌كلایى كه‌ره‌وه‌ له‌ نێوان هه‌ردوو تیپ جێبه‌جێ كراو تیایدا ناپۆلى به‌ شه‌ش گۆڵ به‌رامبه‌ر به‌ پێنج گۆڵ یاریه‌كه‌ى برده‌وه‌و نازناوى جامى سوپه‌رى ئیتاڵیاى له‌ یاریه‌كى ماراسۆنیدا به‌ده‌ستهێنا .

ژماره‌ی سه‌ردان

