لە ڕۆژێکی ساردی زستانی کە بەفر تا سەر ئەژنۆ هاتووبوو ، پاشایەک بە وەزیرەکەی کە ناوی میرزا مەهدی بوو وتی: ئەمڕۆ ئەڕۆین بۆ گەڕان بە دەوروبەری شار.
لە کاتی گەڕانە چاویان کەوت بە ئاشەوانێک کە لەگەڵ ژن و منداڵەکەی بە بێ خواردن و پۆشاک و ئاگر لە ناو ئاشێکی بچووک لە تەنیشت ڕووبارێک ژیواریان ئەکرد.
ئاشەوان لە حاڵێکدا تا ئەژنۆ سەهۆڵاوی ڕووبارەکە ، بەشوێن دانە گەنمەکانی پاییزا ئەگەڕا کە بەڵکوو کۆیان کاتەوە و لە جێگای خواردن بیدات بە ژن و مناڵەکەی.
پاشا ئەم ڕووداوەی چاو لێ بوو بە ئاشەوانی وت:
سێت نەدا لە سێ؟
ئاشەوان وتی : سێم دا لە سێ نەیگرت!
پاشا وتی: دەی پەنجت بدایەت لە سێ!
ئاشەوان وتی: پەنجیشم دا لە سێ نەیگرت!
پاشا وتی: دەی نۆت بدایەت لە سێ!
ئاشەوان وتی: نۆیشم دا لە سێ نەیگرت!
پاشا وتی: ئەگەر
ئاشەوان وتی: مەگەر
پاشا ڕووی کرد بە وەزیر و وتی : هێلکە بە چیەوە خۆشە؟
وەزیر وتی بە خوێ وە!
شەو کە میرزا مەهدی وەزیر و پاشا لە دەربار دانیشتوو بوون پاشا لەوی پرسی لە قسەکانی ئەمڕۆی من و ئاشەون شتێک تێ گەیشتی؟
میرزا مەهدی وتی: گەورەم ئێستا ئاشەوانێکی نەداری بەخت ڕەش شتێکی وت ، بە بڕوام زۆر گرنگ نیە!
پاشا وتی: تۆ وەزیری منیت و ئەشێ بزانیت ، ئەگەر نەزانی سەرت ئەبڕم؛
میرزا مەهدی بە ناچار بەیانی ئەڕوات بۆ لای ئاشەوان و پی ئەڵێت کە دوێکە مەبەستت لەم قسانە چی بووە؟
ئاشەوان ئەڵێت گەورەم خودا بەزەی بە حاڵی من هاتووە.
وەزیر ئەڵێت : چی بووە کە خودا بەزەی بە حاڵی تۆ هاتووە؟!
ئاشەوان ئەڵێت: گەورەم بنەماڵەی من نۆ کەسە ، کە لێفەمان ئاسمانەو دۆشەکمان زەوی.لەناو ئەم بەفر و سەهۆڵەدا ئەگەڕێم کە شایەد مشتێک گەنم بدۆزمەوە و لەگەڵ ژن و منداڵەکەما بی خۆم.ئێستا تۆ بڕۆ پارەیەکی زۆرم بۆ بهێنە تا مانای ئەو قسانەت پێ بڵێم.
وەزیر لە لای ئاشەوان ڕۆیشت و بە خۆی وت کە من وەزیرم چۆن بە ئاشەوانێک بەرتیل بدەم ، لێگەڕێ پاشا ئیشی زۆرە و تا شەو لە بیری ئەچیت.
شەو کە دووبارە پاشا لە میرزا مەهدی پرسی مانای قسەکانی ئاشەوانت زانی؟
وەزیر وتی نە گەورەم؛ پاشا زۆر تووڕە بوو و پی وت کە تەنیا یەک مەجالی ترت هەیە کە لەو قسانە تێ بگەیت ئەگینا ئەتکوژم!
شەو وەزیر ئەم ڕووداوەی بۆ ژنەکەی گێڕاوە و ژنەکەیشی پی وت ئاشەوان کە هەرشتێکی کە ویست پی بدە تا نەت کوژن.
وەزیر ڕۆیست بۆ لای ئاشەوان و پێنج بارە خواردن و پێنج هەزار سکەی بۆ برد.
ئاشەوان مانای قسەکانی پێ وت کە:
پاشا وتی : سێت نەدا لە سێ؟ یانی دان و ئاو زەویت بوو ئەشێ لە سێ مانگی بەهار بتهێنایەتە بەرهەم.
من وتم: سێم دا لە سێ نەیگرت! یانی وام کرد بەڵام نەبوو!
پاشا وتی: پاشا وتی: دەی پەنجت بدایەت لە سێ! یانی دوو مانگی هاوینیش کە لەگەڵ بەهار ئەبێتە پێنج مانگ دەستت ڕاگرتایەت؛
من وتم: پەنجیشم دا لە سێ نەیگرت! یانی وام کرد نەبوو!
پاشا وتی : پاشا وتی: دەی نۆت بدایەت لە سێ! یانی نۆمانگ دەستت ڕاگرتایەت؛
من وتم: ئاشەوان وتی: نۆیشم دا لە سێ نەیگرت! یانی وام کرد و نەبوو!
پاشاوتی: ئەگەر ئەم نهێنییە بەکەس بڵەیت ئەتکوژم
منیش وتم مەگەر ؛ یانی بەگەر بەرتیلی باشم پێ بدەن.
وەزیر مانای قسەکانی بۆ پاشا گێراو و چونکە ئاشەوان وەها پیاوێکی زانا بوو فەرمانی دا کە مانگانە جیرەی پێ بدەن.
سەرچاوەی فارسی:
کتێبی ئەفسانەی کوردی کاک هاشمی سەلیمی
————————————————-
وەرگێڕان بە کوردی : زانا سەعیدزاده


سەفەر
بەر له گه‌یشتنی نامـه‌که‌ی
گه‌یشته لام ، بـه‌رامه‌که‌ی
 
شـینه بـه دەشت و شاخه‌وه
شـکۆفـه‌یـه بـه بـاخـه‌وه
 
ته‌یــره له گه‌رمـیـیانه‌وه
به رەوتێکی نـیـانـه‌وه
 
مـێـخـه‌که وا به سێوەوه
شیـعـرێکی وا به لێوەوه
 
سه‌فه‌ر ته‌واو بوو هاتـه‌وه
به باوەشێ سـه‌وقـاته‌وه
 
نه ئـه‌فسـوونـه نه جـادووه
خەڵکی هه‌رێمی مێژووه
 
پیرۆزه وەک “میهر” وەها
به‌سۆز و گه‌رم و پڕ به‌ها
 
گـڕێکی ئـاتـه‌شکه‌دەیه
مووبه‌دی مه‌ڵبه‌ندی مه‌یه
 
سه‌فـه‌ر ته‌واو بوو هاته‌وه
خه‌فه‌ت له بـیـر ئه‌باته‌وه
 
دەی وەرن کــــازەکاز که‌
ن قـریوەیـێکـی سـاز کـه‌ن
 
کـچـان بـێـن و بـه کاوەخۆ
خـشڵ و خاوێ بـدەن له خۆ
 
بـڕۆن کوڕان خه‌به‌ر بکه‌ن
مـراد خانی له به‌ر بکه‌ن
 
بێن و بیکـه‌ن به گۆبه‌نێ
له خه‌م گه‌ڕێن،گوێی مه‌دەنێ
 
سـه‌فه‌ر ته‌واو بوو هاته‌وه
به په‌یڤی وەک نـه‌بـاتـه‌وه
 
له کوێن جه‌ماتی مه‌یته‌ران؟
دەسه‌ونه‌زەر له سه‌ر سه‌ران
 
وه خۆ که‌ون، درنگه وەخت
ئه‌سپ بێنن به زین و رەخت
 
دەست وپێوەن کوانێ له‌کوێن؟
ته‌شـتی ته‌ڵـا له سه‌ر بنێـن
 
بێـن و خـۆیان تەیـار که‌ن
بارێ له زێــڕی بار که‌ن
 
خۆ ساز که‌ن بۆ زێڕوەشـان
به بارته‌قـای یـه‌ک کاکه‌شـــــان
 
شارێ به لـاو و پیـریه‌وه
بێن و بچــن به پیـریه‌وه
 
سه‌فه‌ر ته‌واو بـوو هاته‌وه
دەرکی دڵم ئه‌کاتـه‌وه
 
گه‌ڕایه‌وه لـه دووری دوور
کــه‌ژاوەکـه‌ی له جنســــی نــوور
 
بـه بـاڵـی چــوار ســـــیمـرخـه‌وه
به راز و رێز و نرخـــــــــــــه‌وه
 
جـلـکــی بـه‌ری تـرووســــــکـه‌یـه
پانـیـه‌ی کـــه‌وشی بـرووســکه‌یه
 
بـسـکی له تافـــــی بـه‌رز ئـه‌کــــا
پـیــاو به بینیـنی لەرز ئه‌کـــــــــــا
 
بـرۆی بـه دەور ی چــــــــــاوەوه
مـــاره به کانـیـیــــــــــــــــــاوەوه
 
گـێـلـاســی گـه‌یـوه لـێـــوەکـــــه‌ی
چ تـورتـه چــــــــانه سـێــوەکــه‌ی
 
نـه‌مـامـــــی تـازه هـه‌ڵچــــــــووه
قــــــــــــه‌راری قـه‌لـبــی مـانـووه
 
بـه نـــاز دێ ! بـه نـــاز ئـەچــــێ !
لـه دەنـگـــی نـه‌رمـی سـاز ئه‌چێ
 
ســـه‌فـــه‌ر تـه‌واو بـوو ، هـاتـه‌وه
به خـۆشـیــی و بـه هــــــــاتـه‌وه
 
چـــــــــاو، له چـــاوەچـاو کـه‌وت
شـــــــــــار، لـه قـاوەقـاو کـه‌وت
 
زام، لـه کــــــــــاوەکــــاو کـه‌وت
ئـــاو، لـه ئـاســــــــــــیاو که‌وت!
 
 
هەژان بابامیری . سەقز
ئەڵێن سەردەمێک بنەماڵەی بەرمەکییەکان لە دەرباری هارون الرشید خەلیفەی بەغدا خاوەنی ڕێز و ئێحترامێکی یەگجار زۆر بوون ؛ چوونکە جەعفەری بەرمەکی کچی هارونی خواست بوو یانی جەعفەری بەرمەکی زاوای هارون بوو و نێوانی خۆشی عەباسی و بەرمەکی لە هەموو شوێنێک دەنگی دابوو.
دوانیمەڕۆی ڕۆژێکی هەینی دوو بنەماڵە لە باغێکی گەورە بۆ سەیران و خۆشی لە دەوری یەک کۆ بوونەوە.
یەکێک لە مناڵەکانی جەعفەر بەرمەکی کە تەمەنێکی کەمی بوو چووە سەر قەڵادۆشانی هاڕون و سێوێکی لە دار سێوەکە کردەوە.
حەبیب مامەی جەعفەر بەرمەکی کە پیاوێکی زانا و تێگەیشتوو بوو ئەم ڕووداوەی بە چاو بینی و زۆر ترسا.
بەیانی ئەو ڕۆژە تۆمارێکی بە واژۆی گەورەکانی وڵات گەیاند کە ئەی سەلماند حەبیب مامەی جەعفەر بەرمەکی ، لە بەرمەکییەکان نیە!
هەموو خەڵکی بەغدا و وڵات لەم کارەی حەبیب سەری سووڕ ماو پێیان سەیر بوو ؛
چوونکە لەو کاتەدا هەر کەسێک خزمایەتیێکی کەمی لەگەڵ بەرمەکییەکاندا هەبوواێت ئەیتوانی پوڵ و پارەێکی زۆر بە دەست بەهێنایەت ببوایەت بە خاوەنی پلە و پایەی گەورە.
چەن ساڵ ڕابوورد و نێوان هاڕون و جەعفەر بەرمەکی شێواو هاڕون زۆر لە دەستیان توورە بوو.
بۆیە هاڕون فەرمانی دا کە تەواوی بەرمەکییەکان لە ژن و پیاو سەر ببڕن.
لە شەڕ و گیرەدا هاتن بە شوێن حەبیب مامەی جەعفەر بەرمەکی تا بیبەن و بی کوژن بەڵام ئەو وتی کە من بەرمەکی نیم.
لەم وتەی حەبیب سەربازانی هاڕون پێکەنین و دەستیان بە گاڵتە کردن بە حەبیب کرد و وتیان کە بێچارەی پیری نەتوان کار لە مەرگ ترساوە و هەڵیت و پەڵیت ئێژێت.
کاتێک بردیان بۆ ئەو جێگای کە سەری ببڕن تۆمارەکەی لە گیرفانی دەرهێناو وتی : ئەوەتا سەیر کەن من چەن ساڵ لەمۆ بەر خۆمم لە بەرمەکییەکان جیا کردووەتۆ و هەموو گەورەکانی وڵاتیش شایەتییان لە سەری داوە.
بەم جۆرە حەبیب بەرمەکی لە دەستی هاڕون ڕزگاری بوو.
دواجار خەڵکی بەغدا لیان پرسی باشە تۆ چۆن ئەم کارەت کرد؟ئەویش لە وڵامە وتی : کاتێک خۆشەویستی لە ڕادەبەدەر و بێ عەقڵانەی هاڕونم بینی زانیم کە ڕۆژێک تووڕەی و ڕقی لە ڕادەبەدەر و بێ عەقڵانەشی لێ ئەبینم.
وەرگێران بە کوردی : زانا سەعیدزادە
خەلیفە موحەممەدی ئەمینی_ کتێبی افسانه های کردی هاشم سەلیمی

ەڵێن زەمانێکی زوو ئاغایەک ، پیاوماقوڵان و گەورەکانی عەشیرەت و ئاغاکانی دیکە بۆ خواردنی شێو خولک ئەکاتە ماڵی خۆی و ئەوانیش داوەتی ئاغا بەجێ دەهێنن و دێن بۆ ماڵی ئاغا!
پاش خواردنی شێو دوو دانه برنج لە ناو ڕیشی ئاغا جێ ئەمێنێت و کەس پی نازانێت ، غوڵامی ئاغاش کە پیاوێکی زانا و تێگەیشتوو بوو ، بۆ ئەوەی ئاغا تێبگەێنێت و نەهێڵێت ئابرووی ئاغا لە لای میوانە پایەبەرزەکانی بڕوات ئەم شێعرە ئەخوێنێت :
*دوو ئاهوی چەرموو لە چیمەن سیا
بە غوڵام بێژە بگەرێ پێ یا *
خان زۆر زوو تێگەیشتوو و برنجە کانی لە ڕیشی ڕەشی کردەوە و فڕی دا.
لەم باس و ڕووداوە کەس تێ نەگەیشت جگە لە یەکێک لە ئاغا کانی ناو میوانی ، کە بەڕاستی خۆشی لە زانایەتی و زیرەکی ئەو غوڵامە هاتوو
وا بڕیاری دا کە ئەم ڕووداوە بۆ غوڵامەکەی خۆی بگێڕێتەوە تا شایەد ئەویش لە کردارە باش و عاقڵانە هەڵسەو کەوت بکات.
بەڵێ خۆشەویستان ئاغای چیرۆکەکەی ئێمە ڕۆژێک غوڵامەکەی خۆی لە بەر دەرگای مستراو دا ئەبێنێت و باسەکەی بۆ ئەگێڕیتەوە و غوڵامەکەیش لە وڵامی ئاغای خۆی ئەڵێت:
بەسەر چاو گەورەم ئەمر ، ئەمری تۆیە
ئەگەر رۆژێک بۆ جەنابیشت پێش بێت من بە جوانی ئێوە تێ ئەگەێنم!
دەستی قەزا وا ڕێ ئەکەوێت و لە میوانیێک بۆ ئەم ئاغایە ئەم ڕووداوە پێش دێت و غوڵامەکەیشی کە بڕیاری دابوو ئاغا وا حاڵی بکات کە ئابڕووی نەچیت ڕوو ئەکات ئەو و ئێژێت:
گەورەم ئەو باسەی کە لە بەر مستراوەکە بە منت وت ئێستا بە ڕیشی موبارەکەوەیە و تکایە دەرێ بێنە ، کە غوڵام وای وت هەموو میوانان بزە ئەیان گرێت و ئاغاش سوور هەڵ ئەگەڕێت.
بەم جۆرە بوو کە غوڵامی نەزان ئابڕووی ئاغای خۆی بەم قسە برد.
 
ئم چیرۆکە شێخ موحەممەدی ئەمینی لە دێهاتی خورخوڕە ی سەقز گێڕاویتەوە
 و لە کتێبی چیرۆکی کاک هاشمی سەلیمی لە چاپ دراوە.
وەرگێران بە کوردی : زانا سەعیدزادە
کاک ئەرسەلانی کامکار ، کوڕی مامۆستای گەورەی موسیقای کوردی ” حەسەن کامکار ” لە ساڵی ١٣٣٩ لە شاری سنە چاوی بە دونیا پشکووت.
هەر لە منداڵیەوە لە ژێر دەستی باوکی خۆشەویستی فێری وانەکانی موسیقای ئێرانی بە تایبەت کوردی بوو.
مامۆستا حەسەن کامکار ، تەنیا باوکێک نەبوو ، بەڵکوو قوتابخانە و مامۆستایەکی تەوانا و بەهێز بوو ، کاک ئەرسەلانی کامکاریش پەروەردەکراوی ئەو مامۆستایەو قوتابیەکی زیرەکی ئەو قوتابخانە بووە.
پاش فێر بوونی وانە سەرەکیەکانی مۆسیقا لەگەڵ چەن گروپێک لە شاری سنە کونسێرتیان بەڕێوە برد، ئەمەش لە کاتێک دا بووە کە کاک ئەرسەلان لە تەمەنی منداڵی دا بووە.
پاش ماوەێک ئەرسەلانی کامکار ئەچێت بۆ تاران و لە کۆلێژی هونەرەجوانەکانی زانکۆی تاران دەس بە فێربوونی زۆرتری وانەکانی مۆسیقا ئەکات.
لە دوای تەواو کردنی زانکۆ وەکوو ژەنیاری ویلۆن لە ئۆرکستری سەمفۆنیای تاران دەستی بە کار کردوە.
ئەرسەلانی جگە لە ویڵۆن کلاسیک ئامێری عودیش بە باشی ئەزانێت و هاوڕێ لە گەڵ گروپی کامکارەکان چەندین کاری ڕەنگین و بەنگ (ماندگار) یان تۆمار کردوە.
هەروەها بەڕێوە بردنی چەن کۆنسێرتێک لە شارەکانی ئێران و هەندەران باوڕنامەیەکە بەسەر تێکۆشانی هونەری مامۆستای گەورەی مۆسیقای کوردی ” کاک ئەرسەلانی کامکار “.
—————————–
کۆکرنەوە و نووسینی : زانا سەعیدزادە

دەف ، ئەم دەنگە بەهەشتیەیە ی کە ئاوێتەیە بە جوانیەکانی یادی خودا و تەنیا و تەنیا لەسەر پەردەی ئاسمان ، هەر لەوێ کە عەشق و ئەوین تەنیا واتای ڕاستەقینەی عەشق و ئەوینە ئەتوانیت بیژەنیت.
ئەبێت پەنجەیەک بە نیانی نیگای یەزدان و بە پتەوی فەرمانی ئەو ببێت تاکوو ئەم دەف وەکوو دەف خۆ بنوێنێت ، جا بۆیە کوردستان و سنە شانازی ئەکات بە کەسێک کە باش ئەیزانی کە دەف چیە و لە دالی دەفەوە تاکوو فافی ئەو دوونیایەکی بێ کۆتایی عەشقی درووست ئەکرد.
ڕەنگە ساڵی ١٣٠٧ بۆ سنە ساڵێکی جیاواز لە ساڵانی ترە چوونکە خەلیفە ئاغە غەوسی لەو ساڵەدا لە گەڕەکی جۆرئاوای ئەم شارەدا یاکەم نیگاکان و یەکەم هەناسەکانی بە ئەزموون هەڵگرت.
www.kardo-art.ir
خەڵیفە میرزا ئاغە غەوثی
بنەماڵەکەی لەو بنەماڵە ڕەسەن و ئایینیانە شار سنە بوو ، بۆیە ئەمە وای کرد کە زۆر زوو دەف و زکر و تەریقەت بناسێت و هەنگاو بنێتە ناو ئەم دوونیای یەکڕەنگ بەڵام هەزارڕەنگ بە جوانی.
خەڵیفە میرزا ئاغە غەوسی لە زۆر مێهرجانی ناوخۆ و هەندەران بەشدار بوو و خەڵاتی وەرگرت وەکوو مێهرەجانی زکروزاکرین ، فەجر ، سوره جرگه عشاق ، هفت اورنگ و هەروەها لە وڵاتانی تورکیه ، پاناما ، فەرانسە ، ئیتالیا ، هولەند و زۆر وڵاتی تر بەشداری ئەکات و بۆ پێغەمبەری خودا (د.خ) دەفی لێداوە و زکری خوێندوە.
لە ساڵی ١٣٨۶ کە دەیەوێت سەردانی مەککە بکات ، ئەوین ڕاستەقینەکەی دەعوەتی شوێنی ڕاستەقینەی خۆی ئەکات و بەهۆی کتوپڕی مێشک بۆ هەمیشە جێمان ئەهێڵیت و بە مەرگ ژیان لە لای خۆشەویستەکەی واتا خودا دەس پێ ئەکات.
رۆحی شاد و یادی بەرز.
نووسین و کۆکردنەوەی : زانا سەعیدزاده
ئەحمەدی خانی (١۶۵١-١٧٠٧) شاعیر و نووسەر و ڕۆشنبیری گەورەی کورد بووە. ئەحمەدی خانی لە یەکەم کەسانێک دادەنن کە لەسەر کوردایەتی و نەتەوەخوازیی کوردی نووسیویەتی. بەناوبانگترین بەرھەمی کتێبی شیعری مەم و زینە کە چیرۆکێکی دڵدارانە دەگێڕێتەوە کە لە ساڵی ١۶٩٢ بە شێوەزاری کورمانجی نووسراوە.
ژیان
ناوی ئەحمەد کوڕی ئەلیاس کوڕی ڕۆستەم بووە. لە ساڵی ١٠۶١ی کۆچیی مانگی بەرانبەر بە ١۶۵٠ یان ١۶۵١ زایینی لەدایکبووە. نازناوی شیعری لە ھۆزی خانیان وەرگرتووە، بەشێکی ئەم ھۆزە لە دەوروبەری ناوچەی بۆتان بوون، بەڵام بنەماڵەی شاعیر باریان کردووە بۆ شاری بایەزید. لە مەم و زینەوە ئەوەمان بۆ دەردەکەوێت کە خانی لە جزیرە‌ ژیاوە. خانی یەکێک بووە لە مەلا گەورەکانی سەردەمی خۆیی و شارەزاییەکی چاکی لە فەلسفە و زانستەکانی دیکەدا ھەبووە. خانی لە دێڕێک لە هۆنراوەکانیدا باسی لە دایکبوونی خۆی دەکات و دەڵێت:
 
لەو ڕا کو دەما ژ غەیب فەک بوو                            تەئریخ هەزار و شەست و یەک بوو
وەک لە سەرچاوەکانی ژیانی و کردەوە ئەدەبییەکانی شاعیر دەردەکەوێ باب و باپیرانی لە ڕووی داراییەوە ژیانیان ئاسان بووە و بە بەختیاری ژیاون. ئەحمەدی خانی ھەموو ژیانی بۆ خوێندەواری و بڵاوکردنەوەی ڕۆشنبیری و ھۆشیاریی سیاسی خەرج کردووە لە کۆمەڵی کوردەواریدا. ئەمە دوو لایەنی ڕووناکی بووە، یەکەمیان بەرھەم ھێنانی داھێنانی ئەدەبی، واتە شیعری، دووەمیان فێرکردن و پێگەیاندنی منداڵان و لاوی کورد لە ڕووی خوێندەوارییەوە.
 
شاعیر لە مەڵبەندی لە دایکبوونی، شاری بایەزید، لەساڵی ١٧٠٧ (١١١٩ی کۆچیی مانگی) کۆچی دوایی کردووە و ھەر لەوێش نێژرا
کوردایەتی و زمانی کوردی
لە کتێبی دیالۆگ – ڕۆژھەڵاتی ناوەڕاستدا نووسراوە: «ئەحمەدی خانی ھەر لەسەرەتاوە دەیزانی کە کەلووپەلی کوردی بازاڕیان نییە، واتە ئەو کتێبانەی کە بە کوردی نووسیبوونی نەیاندەتوانی بگەنە ژمارەیەکی زۆر خوێنەر». ئەمەش بۆ دوو ھۆ دەگەڕێتەوە. لە لایەک ئەو کۆمەڵگەیەی کە ئەحمەدی خانی تێدا دەژیا، بەشی ھەرەزۆریان نەخوێندەوار بوو و لە لایەکی دیکەوە زمانی نووسین و خوێندنی ئەو سەردەمە زیاتر بە زمانی عەرەبی و فارسی بوو، نووسەرانی ڕۆژەھەڵاتی ناوین بە نووسەرانی‌ کوردیشەوە بەو زمانانە کتێبیان نووسیوە.
 
ئەحمەدی خانی یەکەم شاعیرە کە گلەیی لە سەرۆک ھۆزەکانی کورد دەکات کە یەکناگرن و پشت بە نەیارانیان دەبەستن، دەنا دوژمنانی کورد غوڵامێتیان بۆ کورد دەکرد و دەڵێت :
 
گەر دێ ھەبوا مە ئیتیفاقەک                    ڤێگرا بکرا مە ئینقیادەک
روم و عەرەب و عەجەم تەمامی                             ھەمیا ژ مە تا دکر غولامی
تەکمیل دکر مە دین و دەولەت                 تەحلیل دکر مە عیلم و حیکمەت
ئەحمەدی خانی، گرنگییەکی زۆری بە زمانی کوردیی داوە و کاتێک بە زمانی کوردی شیعری نووسیەوە تەنھا ھەر بۆ ئەوە نەبووە کە بەو زمانە بنووسێت بەڵکو بە کوردیی نووسینی، وەکو ھەڵوێسەیەک لە دژی دەستەڵادارن و زمانەکەیان بەکار ھێناوە، ھاوکات وەکو ڕەخنەیەکیش لە کوردەکان خۆیان، چونکە خانی پێی وابووە کە زوو خۆیان دەدەن دەست، ئاغا و دەستەڵادارە بێگانەکان. کوردەکان ئازا و دلێر بوون، شاسووار، وەفادار، جێیمتمانە بوون، بەڵام ئەوە بەدەردی چی دەخوات، کاتێک خۆیان پەرش و بڵاو بن و نەتوانن یەکبگرن تا خۆیان کەیخودای خۆیان بن؟ زمانی نووسین دەتوانێت ببێتە ھۆکارێک بۆ ئەوەی ھەست بکەن کە ئەوانیش‌ نەتەوەیەکن وەهەروەها هانی کوردانی داوە بۆ ڕوو بەڕووبوونەوە لەگەڵ داگیرکەران .
 
بەرھەمەکان
عەقیدەیا ئیمانێ، بە پەخشان و ھۆنراوە سەبارەت بە پێنج کۆڵەکەی ئیمان لە ئیسلامدا نووسراوە. ساڵی ٢٠٠٠ لە سوید چاپ کراوە.
نووبەھارا بچووکان، ١۶٨٣، فەرھەنگۆکێکی عەرەبی – کوردی کە بە شیعر، بۆ منداڵانی کوردی داناوە کە فێری زمانی عەرەبی ببن کە ئەو سەردەمە زمانی دین و زانست بووە. یەکەم جار لە ١٩٢۶ لە ڕەواندز چاپکراوە.
مەم و زین، ١۶٩٢، یەکەم جار لە ١٩١٩ لە ئەستەمبوڵ چاپ کراوە.
غەزەل و قەسیدە
وردستان ، هەرێمێکی هونەرپەروەر ، چوارچێوێکی باز بەرەو ئاهەنگ و چریکەو مۆسیقا
کوردستان دێکۆمۆنتارێکی زیندوو لە ڕەسەناییەتی نەتەوەیەک، لە خۆشی و ناخۆشی و شایی و شیوەنەکانیان ،
لە بەخشەندەیی سروشتی و لە مەزەنی مرۆڤەکانیان!
جیاوازی نیە کە سۆرانی ئەدویت یا هەورامی ،
کەلهۆڕی بیت یا کورمانجی
تەنیا پێویستە کە کورد بیت تاکوو تێکەڵ بە سروشتی ئەم خاکە پیرۆزە و چریکەی بولبولەکانی بیت ،
تا بەرز و نزمیەکانی ئەم ژیانە سەرەڕۆیەت ئاوێتە بێت بە دەنگی زیرەکی نەمر، بە مۆسیقا جیاوازەکەی،بە دەنگە نیانەکەی!
حەسەن کوڕی عەبدوڵڵا بۆکانی لە گەڕەکی سەرقەڵای شاری بۆکان ، هەر لەو شوێنەی کە قەڵای سەردارەگەورەکەی موکریان و مزگەوتی جامێعە و حەوزەگەورەی لێ هەڵکەوتووە ، لە ڕۆژی حەوتی سەرماوەزی ساڵی هەزار و سێ سەدی هەتاوی لە دایک بووە.
لە تەمەنی یازدە ساڵەگیدا باوکی لە دەست ئەدات و لەدوای لەدەس دانی باوکی ژیان خۆی و خوشک و براکانی دەکەوێتە سەخڵەت و جیایی.
زیرەکی منداڵ بۆ تێر کردنی زگی خۆی دەبێتە گاوانی ماڵە دەوڵەمەندەکانی شار، ئەوجا کشت و کاڵی دێهات وگزیری ئاغا دەکات.
لە شارەکانی ئێران و عێراق شاگردی قەنناد ، شۆفیری ، قاوەچییەتی ، خزمتچی هۆتێل و رستورانەکانی پێ بڕاوە.
حەسەن زیرەک بۆ خۆی دەڵێت: ڕوم و ئێران و عێراق گراوم و لە هیچ شوێنک جێگام نەبۆتەوە!
دیارە کە ئەم مامۆستا پایە بەرزەی گۆرانی کوردی ژیانی هەردەم پڕ لە سەخڵەت و ناخۆشی بووە ، هەل و مەرجی ئەو کاتەی ئێران و نەبوونی ئازادی لە ڕژێمی لە ناوچووی پەهلەوی هەروەها بارۆدۆخی خراپی ئابووری وڵات هەموو بوون بە هۆکارێک کە حەسەن زیرەک ڕەنگی حەساننەوە بە خۆیەوە نەبینت ، زیرەک هەرچەند ئاوێتە بوو لەگەڵ ئەوین و خۆشەویستی بەڵام تا مرد بەدەردەوە ژیا و هەردەم گلەیی هەبوو لە دەس بارودۆخی هونەرمەند لەو کاتی کوردستان و ئێراندا وەک خۆی لە کۆپلە شێعرێک بە تێ هەڵکێش لە گەل مامۆستا هێمن ئەڵێت:
هەتا ما کراس نەبوو لە بەریا
کە مرد ئاڵایان ئەکرد بە سەریا
هونەرمەند و ژیانی خۆش مەحاڵە
هونەرمەند ڕەنجەڕۆیە ژینی تاڵە
زیرەک لە ۵١ ساڵ ژیانی خۆی زۆرتر لە ۵٠٠ گۆرانی تۆمار کردووە کە ئەمە هاوشێوەی لە هیچ شوێنێک نییە!
مەحاڵە کە نەورۆز بێت و بە بیری گۆرانییە سێحراوییەکەی ” ئەم ڕۆژە ساڵی تازییە ، نەورۆزە هاتەوە ” ی ئەو نەکەوین و ساڵی نوێمان بێ یادی زیرەک دەس پێ بکەین.
شەو ، هاوڕێی شەوانمانەو ، بارانەش لە گەڵ وەشت و ڕێژنەی باران ڕێژنە ئەکاتە سەر ڕۆح و گیانمان ، دەنگی زیرەک ئەمان باتە موکریان و تێکەڵ بە ژیان و ئەوینی شێخ لەر و میرئاوا و سابڵاخمان ئەکات.
هەرچەن خۆی بە ڕەنجەوە ناسراوە بەڵام دەنگی ئەو نامۆمان ئەکات بە ئەستەمی ژیان.
ئەو نەک قوتابخانە بەڵکوو هەنبانە زێریینەیەکە لە هونەر و گۆرانی کوردی ؛
زۆر لە شێعرەکانی خۆی دایدەنا و هێندێ لە ئاهەنگەکانیش کاری خۆی بوو.
ئەو لە شێعرەکانی مامۆستا هێمن و سەید کامیل ئیمامی و چەن کەسی تر کەڵکی وەرگرت و فۆلکلۆری کوردیش بە دووپات خوێندنەوە زیندوو کردەوە و خۆی و بەرهەمەکانی بوون بە بەشێک لە نەریتی کوردی.
ئەجەل زۆر مۆڵەتی بە بولبولە کەی کوردستان نەدا و لە دوای ۵١ ساڵ چریکەو دەربەدەری لە سەر لەقو پۆکانی داری ژیان لە نەخۆشخانەی شاری بۆکان لە ڕێکەوتی ٧ ی گەلاوێژی ساڵی ١٣۵١ ی هەتاوی بە هۆی شێرپەنجەوە ماڵ ئاوایی لە ژیان کرد،
جەستەی بوو بە میوانی ناڵەشکێنەی بۆکان و ڕۆح و یادیشی هەردەم لە ئاسمانی دڵ و بیرمان ئەفڕیت.
کۆ کردنەوە: زانا سەعیدزاده
ئاوێزانی ژینە ژانم بە ،ئاوێزان
ئاوێزانی چراخانی خەمم!
تۆ بە خەمی یاقووتینی منەوە جوانی و
منیش بە ڕشتەی مرواریی گوناهە سپیەکانی تۆویە
ئەدرەوشێمەوە.
ئاوێزانم بە وەختی سوروسات بە سەر چوو.
وەختی باوێشکدانی مێژوو،
وەختی نووسینی ڕاستیی،
وەختی گمەی پەیامبەران،گوزەشتن،گوزەشت!
با فریای دوا وێردی گۆڵە گەنم و
دوا پەیامی بەردوو،دوا نزای
فریشتە تاوانبارەکان بکەوین.
فریای ئاهوناڵەی شەیتانە بەسزمانەکان.
وەختی هێوەری و چاوبڕینە چاوی
مانگە گەلو حۆکان بە سەرچوو.
لەم بەندەرە سامدارەدا،ئەوینی زڕەنقووتەی ئێمە
چۆن باڵ بگرێ؟!بڕوانە لە رۆژهەڵاتی سەرتەوە
چ ئافاتێکی چڕ بە ڕێوەیە.
ئافاتی ئەشکەوتی زاووزێکەر بە تاریکیی و ڕقەوە.
ئاوێزانم بە.مەرگ ئەڵێ:درەنگە
عەدەم ئەڵێ درەنگە،بەهەشت و دۆزەخ ئەڵێن درەنگە.
فەنابوون یەک ساتەو هوموو سات.
ئەی کچی مەرگە سات.
ئەی ژنی بەفری ڕەش،ئەی کچی وڵاتی
تاعوون و کارە سات!
ئاوێزانم بە تێکەڵم بە
تۆ گەردەلوول و من پێدەشت تێکەڵم بە
تۆ دڵنیایی و منیش ترس تێکەڵم بە
لە کە ڵە موستی پێمەوە تا تەوقی سەرمەوە تێکەڵم بە.
موو بە موو ،دەمار بە دەمار،تێکەڵم بە.
با ئاوو ئاگر،خەم و خۆشی،تاوان و سزا
ڕەش و سپی،وەرین و پشکووتن،حیلە و گمە
تێکەڵ بن و بەڕەنگی خۆیان ڕەنگمان کەن!..
با ئەم ئەوینە نەفرەت لێ کراوە.
ئەم دوو جەستە قەدەغەیە
یەک خاچی دەم بە زەردەخەنە
دوای خۆیان جێ بێڵن!.
ئەوەتا )با(یکی مۆری ڕەقاویی گرنج گرنج ،زبر،
وەکوو ئەو غەزەبەی لە کەناری مەملەکەتی
ئاتەشینی “پارس”ەوە زوو،هەڵیکردوو،
لەگەڵ خۆیدا،
دەغڵی ماچ و ئاگردان و رووناکی برد.
لەگەڵ خۆیدا لانکەی گوڵ و بەردە نوێژی موغە کان و
کڵاوەکەی “زەردەشت”ی برد
“ئەم بەیانییە” “با”یەکی ئا لەو چەشنە
“با”یەکی ڕیشنی دڕکاویی،”با” یەکی ئێسک گرانی
دەنگ گڕی دۆزەخیم بینی
ئەم “با”یە هاتووە ،پاشە رۆژ بفڕێنێ.
وا هاتووە درەختی ساسانی شێعرم ریشە کێشکات.
وا هاتووە،سەرمان، خەونمان ،پەنجەکانمان
گوڵدانەکانمان،ژیێ گیتارو گەرووی وشەو
سەمای گیان و ڕەشبەڵەک پەرداخەکانی خەیام و
باڵەندەکانی مەستوورە و سریدەکانی بێ کەس و
هەرچی هەوری ژان گرتووە،هەرچی کرمی ئاورشمینی ئایندەیە،
هەرچی گەرای چراکانە هەموو بەرێ”
ئەمە مەرگی نوورانیەو بە شەپۆل دێ.
ئەمە مەرگی وەجاخزادەی ڕۆژهەڵاتە.
ئەمە مردنێکی قسە خۆشە دەوری داوین.
لە بیرت دێ کە پێم وتی:
ئێمە لەبەر ئەم بارانە ڕەشەدا بۆ وەستاوین؟!
ئەم چەترە کۆنانە دادی ئێمە نادەن.
ئەترسم ئەمە دوا سەمای خۆشەویستی ئێمە بێت!
ئاوێزانم بە،
ئەی کچی درەختی سەر بڕاو،ئاوێزانم بە.
ئەمڕۆ ئایندە هات بۆ لام،بەچاوی تەڕەوە
هات بۆ لام پێی وتم:
ئەو مەرگە نوورانیە ئابڵووقەی
قەڵای دەنگیان داوم،ئابڵووقەی خوێنم.
هەموو رۆژ فرسەخێ دێنە پێشەوە.
هەر شەو چاڵێک لە سینەمادا هەڵ ئەکەنن.
ئەی کچی لە خاچ دراوی بەردەم مانگەشەو!
ئەی ژنی لەش قفل کراو!
لەم بەندەرەدا بۆ کلیل مەگەڕێ.
لەم زەریایەدابۆ کەشتی مەگەڕێ.
کەشتی ترسەو مردن تەنها بەندەرێکە
کە بێ تەم و مژ بیبینیم
سەرەتا..ترس
کۆتایی..ترس
حیکایەت و ماڵ و خەبات و کتێبم
هەموویان هەر،بەترس و،لەرز،داپۆشراون.
ڕەگی ئەم مەرگە درێژە.
ڕێگای ئەم مەرگە لە فەوتی سەرچاوەدا کۆتایی دێ.
مردن لە ناو مردندایە ،شمشێر لە ناو شمشێردایە.
لە ڕۆژهەڵاتی سەرتەوە تۆفانی ڕەش بەڕێەویە.
ئەی کچی ساسانیە بەد ناوەکە!
ئەی ژنی موغە کوژراوەکان!
“لە ئێوارەیکی شەڕەنگێزدا،
لە ئێوارەیەکی کوێردا،
لە ئێوارەیکی قیڕندا:
ئاسمانیان لەسەر داخستین،
خاکیشیان لەسەر پێوەداین.
)مانگیان(بە نووکی ڕمەوە بۆ هێناین و
ئەوسا بوو بە
ئاهەنگی لە دایکبوونێکی ترمان.
ئیتر لە شەرابی بەهەشت و
ماچی حۆرییاندا خنکاین.من بە تەنها چل حۆرییم هەبوو چل.
ئەی کچە ساسانیە نەفرەت لێ کراوەکە!
بەڵام تۆیان تیا نەبووی،ئەوکاتە لە گەشتی ژێر زەمین و
دنیای ژێرەوە بووی،تۆ لەوێ بەشوێنی مندا ئەگەڕای”
ئەوە یەکەم جاری مردنە ئێسک سووکەکەم بوو.
ئەوە یەکەم پەیوەندی نێوان ملم و شمشێری بە وەفا و
داری حەد بوو.
ئەوە ئەوەل سەحەری مەرگی من بوو.
ئاوێزانم بە ،
ئەی کچی خۆڵەمێش و ئەی ژنی مەملەکەتی ئافات!
وا لە ڕۆژهەڵاتی سەرتەوە
مۆم و بوغوردی مەرگم ئەسووتێنن.
وا لە ڕۆژهەڵاتی لەشتەوە
گۆڕەوشاری شێعر و پرشنگ و گۆرانیم ئەدەن
من ناتوانم باهۆزی شێتێتی خۆم
لەم ئافاتە بشارمەوە
ئەمە چارەنووسی عەشقێکە مل لە شمشێر ئەسوێ.
ئەی کچە ساسانیە جوانەکە !
وەختی سوروسات بە سەر چوو
مەرگێکی نوێ منی ئەوێ!

کاکە سوار کوڕی ئەحمەد ئاغای ئیلخانیزادە لە ساڵی ۱۳۱۶ لە دێی تورجان سه ر بە شاری سەقز و لە تەنیشت بۆکان لە دایک بووە. پاش ساڵێک لە گوندی قەرەگوێز نیشتە جێ دەبن. سوارە خوێندنی سەرەتایی لە لای ماموستای تایبەتی دەست پێ کردووە و پاشان لە بۆکان و تەورێز درێژەی بە خوێندن داوە و لە زانکۆی تاران بڕوانامەی لیسانسی لە بواری حقوق وەرگرتووە.
شێعر و نووسراوەکانی لە گۆڤارە بە ناوبانگەکانی ئەو سەردەمەی ئێران وه کوو    ” سخن و کوردستاندا ” چاپ کراون، ئەوجا لە بەشی کوردی ڕادیۆ تاران دامەزراوە و بۆتە بەرپرسی بەرنامەی تاپۆبۆمەلێڵ. لەو ڕێگایەوە بەشێک لە جوانترین شاکارەکانی ئەدەبیاتی کوردی بە دەنگێکی گەرم و شێوەیکی وەستایانە بڵاوکردۆتەوە، ئەوەش لە کات و زەمانێکدا کە چاپ و بڵاوکردنەوەی ھەر شتێک بە زمانی کوردی زیندان و جەزرەبەی لە دوا بووە.

سوارە ئیلخانی زادە
لە شەوەزەنگی بێ دەنگی دا لە ئێرانی ئەوکاتی رژێمی پەهلەوی شێعر و پەخشانەکانی بە تایبەت لە ناو لاوەکاندا بیروھزر دروست دەکا!
“ خەوە بەردینە‌ ، شار، کچی بەیان“ ئەسکەندەر شاخی ھەیە، کەویار“ لە بەرهەمە بەناوبانگەکانی سوارەن، شانۆنامەی “ سەیدەوان“ و لێکۆڵینەوەکانی لە مەڕ ئەدەبیاتی کوردی بە تایبەت ئەدەبیاتی زارەکی کوردی لە گەڵ شێعرەکانی فارسی دا ھێزوتوانای شاعیر و نووسەر و رۆشنبیرێک دەنووینن کە جێگای ھەردەم سەوز دەمێنێ.
پاش ئەوەی مامۆستا ” گۆران ” ، “شێعری نو “ی هێنا ناو ئەدەبیاتی کوردی سوارە زۆر بە جوانی ئەم شێوازەی پەرە پێدا و لە ئێران بوو بە خاوەن شێوازێک بۆ شێعری نوێ کوردی.
لە مێژوی ئەدەبیاتی کوردی ” مامۆستا حەقیقی ، سەید کامیل ئیمامی و مامۆستا سوارە ” بوون بە پردێک بۆ تێپەڕاندنی شێعری عێرفانی و عاشقانه بەرەو شێعری کۆمەڵایەتی.
سوارە بە منداڵی تووشی نەخۆشی دەبێ و پاش سێ ساڵ لە جێگادا کەوتن، ژیان لە ئامێز دەگرێتەوە، بەڵام ژان لە ھەموو ساڵەکانی ژیانیدا لە گەڵی گەورە دەبێ! زیندان و زیندانبانەکانی ڕژیمی لە ناو چووی پەهلەوی لەشی تێک دەشکێنن، ھەتا سەرئەنجام لە نێوان ڕێگای ئێدارەی ڕادیۆ و تەلەوزیۆن و ماڵەکەیدا تووشی ڕووداوی هاتووچۆ دەبێ و چەند رۆژ پاشان لە زستانی ١٣۵۴ دوادەمەکانی ژیانی تەواو دەکا و بەرە و بۆکان دەیگەڕێنەوە و لە گومبەزی گوندی حەمامیان بەرامبەر بە نالەشکێنە بەخاکی دەسپێرن، زیرەک و سوارە لە سەر دوو بەرزاییەوە دەڕواننە یەک .سوارەی ژین کورت بە تەمەن درێژی لە ناو فەرھەنگ و ئەدەبیاتدا دەمێنێتەوە، بە تایبەت ئەدەبیاتی گەلەکەی خۆیدا.
کۆکردنەوەی : زانا سەعیدزادە

سەید عەلی کوری سەید نیزامەدینی کوری سەید جامی بە گوێره ی شه جره نامه ی بنه ماڵه کی خودی سەید ده چنه سه ر سەیدعه لی هه مه دانی برای شاعێری ناسراو (بابا تاهیری هەمەدانی) و له سه رێکی تریشه وه ده چنه سه ر دینداری به ناو بانگ”باباشه هابه دین”هه ر بۆیە تاپێش تۆمارکردن و بڵاو بوونه وه ی گۆرانیه کانی به “سه ید عه لی ئه سغه ری بابا شه هابی “ده ناسرا به ڵام دوای سه ید بە “سه ید عه لی ئه سغه ری کوردستانی” ناوبانگی دەرکردووە.
مامۆستای نەمر عەباس کەمەندی لە نامەیەک بۆ ” مامۆستا محەمەدی حەمە باقی ” ئاوا لە سەر لەدایک بوون مامۆستا عەلی ئەسغەر کوردستانی ئەدوێت : ((مامۆستا سەید عەلی ئەسغەر لەساڵی ١٢۶٠ ی هەتاوی لە سەڵوات ئاوای تەنیشت شاری سنەی ئەردەڵان لە دایک بووە.)
سه یید دوای ئه وه ی ئه بیته مێرمنداڵ ،باوکی ده ینێرێته مزگەوتی هاجرە خاتوون لە شاری سنە بۆ خویندن لای “مامۆستاشێخ عه بدولموئمین مه ردوخ” تاکوو فێری دەرسی ئایینی بێت.
سه یید له سه رتای ده رس خوێندنیەوه ده نگی خۆی به قورئان و موناجاتی پەروەردەگاری مەزن په روه رده کردوه،هه رله سه رتای منداڵیەوە وەک پیران و به ساڵاچوانی سنەو سەڵەوات ئاوا گێراویانەتەوه ده نگی سه یید خۆش بووه گوێچکەی بیرەوەرییەکانییان ، ئێستاش پڕە لە چریکەی ئەو .
www.kardo-art.ir
سەید عەلی ئەسغەر کوردستانی
سەید هەر خۆرسک دەنگی خۆش بووه دوای پەروەردەکردنی دەنگی خۆی،به خوێندنی قورئان وهاوبەشی کردنی له بۆنه و یادی مه ولوود نامه و مێعراجنامەدا، ودوای ئەوەی له گەنجینه ی میرات و کەلەپووری میر نشینێکی پێشکەوتووی وەک ئەردەڵاندا، سامانێکی نەمر و رەسەنی موسیقا و گۆرانی ناوچەکی ،پشتاوپشت و سنگاوسنگ بۆماوەتەوە و فێر بووه.جگە لەوە سەید له “عارفی قه زوێنی وگۆرانیدانەر ، کە ئەوکات لە سنە بووە ، ئاشناو فێری دەسگا گەلی موسیقای ئێرانی ئه بێت .
له ته مه نی ۴۷ساڵیدا سەید لەگەڵ نوێنه ری کۆمپانیای گرامافۆنی پۆلیۆن –حه کیم حه کاکی –بەڵگەنامەیەک واژۆ ئەکەن،هەر بۆیه سەید له ساڵی ١٣٠٧ -۱۰ گۆرانی بڕیاردراوی بۆ ئەوکۆمپانیایه له سه سه فحه (صفحه گرامافون) تۆمار ئه کات،که بریتین له:
۱-مه قامی سێگا ۲-مه قامی به یاتی تورک ۳-مه قامی حیجاز ۴-مه قامی هۆمایوون ۵-مه قامی ده شتی ۶-مه قامی شووشته ری ۷-مه قامی ئیسفه هان ۸-به سته ی یار غه زا ڵ ۹-به سته ی ههی نابێ نابێ ۱۰-به سته ی له نجه و له نجه
بێجگه له و ۱۰ گۆرانییه ۴ گۆرانی که ش له سەید به جێماون ،که بریتین له
۱-ئه ی ره فیقانی ته ریقه ت
۲-کراس کورتێ
۳- جانی جانانم وه ره
۴- غه مگین ودڵ په شێوم
لە ئاکاما بوولبولی خۆش ورینگە و پیری مەجلیسی عاشقان لە ١۵ بەهمەنی ساڵی ١٣١۵ بۆ هەمیشه ئەدات لە شەقەی باڵ و بەرەو هێلانەی هەتا هەتایی خۆی ئەفرێت.
کۆ کردنەوەی : زانا سەعیدزاده
ی بنووسم خوایه هێزی ئینشایەک!
ئه گه ر ئاورێک له ژووری دڵ ده ینه وه که م ماڵی دڵ هه یه که وێنه و تابڵۆیه کی هه زار ره نگی نه خشاوی پرله نیازو..سکاڵاو.. خۆزگه ی رابردوو.. پر له گوڵه ئه ستێره و.. گوڵه وه نه وشه ی ئه سیری ژێر سێبه ری تووترکاو.. پیکه ری بووکێکی نامراد له نێو کۆشک و ته لاری ئاغاو..تابڵۆی گوڵێکی خوێناوی برده ستی شۆخه ئه ویندارێکی دڵ ره ق و..  نیشتمانیکی کرچ وکاڵ و..دیمه نی ده مه و ئێوارانی کێژوڵه یه کی گۆزه له شان و.. سیمای ئافره تێک کوڵم ئاڵی چاوگه ش،یان پرچ ره شی  هه ورامان و..وێنه ی شوان وئافره ت و رێبوارو گۆوه ند وسه مای ..   “* هونه رمه ندی شاره زاو خامه ره نگینی هه ست ناسک وهه ست پاکی ،نوێ خوازی جوان په رستی د ڵته ری خۆش خه یاڵی ناسک بین”«گۆران»ی شاعێری هه ڵنواسیبێ و جارجار سه یری نه کا.
 
کام گه وره کچ و کیژی خه یاڵاوی شۆخ و شه نگی گۆنا نه ختێک ئاڵی قژکاڵی لێو ئاڵ ملوانکێکی ده س کردی شێعری «گۆران»ی له ملا نییه و له ده رزی پچه وه… به شه رمه وه له ژێر ئاسمانی شینا ..خۆی نه داوه به ده س سۆزی سازی نه ییه وه ..بۆن و به رامه ی بسکی نه داوه به ده س قاسیدوه.. هه واڵی سه بری بۆ دڵداری  نه ناردووه ودوای سرینی گه ردی سه فه ر.. ،به سێحری زه رده خه نه ی ده م و چاوی پاش گله یی زوێر بوونی له هه ڵبه ستی ره نجاووی ..ئازیزه که ی،چاوه روانی  به سته ی په شیمانی نه کاوو.. سه ر له نوێ به نازه وه باخچه ی عه شق وئه وینی   پرنه کا له گوڵ ومه له کانی ده رونی نه هێنێته گۆو…دوای چه ند ێک له گه ڵ  ده ستێ خوشکی،” ڤێنووس” ده س له ناوده س نه ببێت به  ره وئاهه نگی ناو ران و.. ماڵئاوای له ئازیزه که ی نه کاو گوێی له به سته ی گورجی که و ره فتار ئه رۆی ئۆغر ..نه بێت.!
 
به لێ «گۆران»،شاعێری هه ست ناسک و شیرن که لام و خۆش گوفتار،وێنه کێشی شۆخی و جوانی و قه شه نگی مامۆستا عه بدوڵڵا به گ «گۆران»کوری سلێمان به گ کوری عه بدوڵڵا به گ،له   ۱۹۰۴یان  ۱۹۰۵له هه ڵه بجه له دایک بووه.بنه ماڵه ی با پیری له به گزاده ی “میران به گی “بوون له ناوچه ی “مه ریوان” که پاشان کۆچیان کردووه ته سلێمانی و بۆ ماوه یه ک له ناوچه ی قه ره داخ نیشته جێ بوون.که زۆری پێ ناچێت روو ئه که نه هه ڵه بجه “چۆن خۆیان به جاف زانیوه”له وێ جێگر ئه بن و ئه مێنه وه.
مامۆستا گۆران
مامۆستا گۆران
 
سلێمان به گی باوکی «گۆران»چووار مناڵی بووه “عه لی،شه مسه،محه مه د و عه بدوڵڵا”.عه لی و شه مسه هه ر به لاووی مردوون،محه مه دیش دوو ساڵ دوای  کۆچی باوکی له ۱۹۲۱دا گوژراوێ.له م بنه ماڵه ته نها مامۆستا گۆران ماوه ته وه.
 
باوک و با پیری «گۆران» له شێعرو ئه ده بیاتا به هره یان بووه و به فارسی و کوردی شێعریان داناوه به تایبه ت عه بدوڵڵا به گ ناسراو به «کاتبی فارسی»  باپیری «گۆران» له زمان و ئه ده بی فارسیا ده ستێکی به رزی  بووه.
 
«گۆران»سه رتای خوێندن و قورئان لای باوکی خوێندوه و پاشانیش له “مزگه وتی پاشا”ی شاری له دایک بوونی ،بووه به فه قێ که سه رده مێکی کورت به “فه قێ عه بدوڵڵا ” لای خه ڵک ناسراوه. هه ر له زه مان و کاتی لاویدا ده ستی داوه ته خوێندنی شێعری شاعێره گه وره کانی فارس و کورد. خۆیشی جارجار شێعری له سه ر وه زنی کۆن داناوه. گۆران هه ر له بناری هه ڵه بجه دا گوێی ئه گرێته وه ، هه ستی سه رتای گوچ ئه کریت به وشه ی پاراوی  کوردی ره سه نی جاف و زاراوه ی هه ورامان و سازی خۆش ده نگی هه زار نه زمی مه ل وهاژه ی شه ته واو  خوره ی کانی و.. مه لی چاوی ئه پشکوێت به دیمه نی سروشتی پێ ده شت و لووتکه ی به رزی که رده نکه ش و سروشتی هه زار ره نگ و ده شتای پر له مێلاقه و چنوور و نه سرین و هه ورازی پر له سه وزای..
 
پاش ئه وه که یه که م قوتابخانه ی زمانی تورک  له هه ڵه بجه دانراوه،بۆ پۆلی یه که م وه رگیراوه؛ پۆلی چواره می له سه رده می داگیر کردنی هه ڵه بجه له لایان ئینگلیزه وه ته واو کردوه.
 
له دوا ساڵه کانی شه ری جیهانی یه که م سه ره تای هاتنی ئینگلیستان،بنه ماڵه ی «گۆران»یش وه ک خه ڵکی هه ڵه بجه که شاریان به جێ هێشتووه و روویا ن له لا دێکان کردووه ،له به هاری ۱۹۱۹روو ئه که نه چه می بیاره و هه وار ئه خه ن و له پاییزدا ئه گه رێنه وه شار.هه ر له م سا ڵه دا باوکی گۆران فه وتی کردووه .
 
مامۆستا له کاتی لاویا به ناوی «عه بدوڵڵاسه بری»یه وه له ۱۹۲۱دا له رۆژنامه ی سلێمانی “پێشکه وتن”په خشانێکی به ناوی “ئه سه فی ماضی و ئه ندیشه ی ئیستقبال”بڵاوکردوه ته وه.
 
هه ر له م ساله دا محه مه د به گی برای «گۆران»به هاندانی “مسته فا سائیب”،له گه ڵ “عه بدولواحید نووریی” خاڵۆزایدا ئه یانێری بۆ قوتابخانه ی عیلمیه ی که رکووک ، له که رکووک دا شێعره ی”له که رکووکه وه بۆ دایکم “ی نووسیوه ، وه ک یه که م هۆنراوه ی «گۆران»له دایک ئه بێت:
 
ئه ی دا یه، ئه گه ر ئه پرسی حاڵم:
 
«ئێ:تۆش وه کو باقی بێ ره حم نییت،
 
تۆزقاڵێ،که مێ ره حم ئه زانییت!»
 
راستی شه و رۆژ هه ر ده ناڵم!
 
 
 
ده گریم و ده سووتێم هه روه کو مۆم،
 
ئاهم ئه گاته گۆشی گه ردوون؛
 
مات و کز و مه لوول و مه حزوون
 
بۆحاڵی بێکه سیی خۆم!
 
 
 
هه ر له و ساڵه دا موحه ممه دی برایشی ئه کوژرێت و زه مانه رووی د ڵره قی خۆی به«گۆران» نیشان ئه دات.چۆن که سێکی وا نامێنێ که معاشی ژیانیان به رێوه به رێ ،هه ر بۆیه ده ست له خوێندن هه ڵئه گرێ ، هه ر له و سه رده مه وه تا ساڵی۱۹۲۵گه لێ جه زره به و تاڵی و ده سته نگی ئه چێژێ.
 
بۆ یه که م جار له ۱۹۲۵دا به مامۆستا له قوتابخانه ی هه ڵه بجه  دائه مه زرێت و تا ۱۹۳۷له قوتابخانه کانی ئه و ناوچه یه دا ماوه ته وه. پاشان بێ کار ئه مێنیته وه دوایش به یارمه تی “تۆفیق وه هه بی” گوێزراوه ته وه بۆدایه ره ی ئه شغاڵ_به شی کاروباری رێگا_ و تا ۱۹۵۱ ،واتا تا گیرانی یه که می له و ئیشه دا ئه مێنێته وه،هه ر چه ند له و بینه دا له گه ڵ چه ن رۆشنبیری دیکه ی کورد چه ند ساڵێک ئه چێته “یافای فه له ستین”له ئێسگه ی رادێو به مه به ستی به شداری له خه بات له دژی فاشیزم به شی کوردستان ده که نه وه.
 
یه که مین کۆمه ڵه شێعری مامۆستا به نێوی “به هشت و یادگار” له ۱۹۵۰له سه ر ئه رکی مامۆستا (عه لائه دینی سه ججادی)له چاپخانه ی به غدا له چاپ دراوه. ناوه رۆکی ئه م به شی دیوانه ی هه روه ک و خۆی له سه رتای کۆمه ڵه شێعرێکیدا ئاماژه ی پێ کردووه”سه رانسه ر له گه ڵ  بابه ته کانی جوانی و دڵداری خه ریکه” و مامۆستا پێشکه شی ئه کات به و”شۆخ و نازدارانه که جوانییان وه ک تێغ نابرێ،وه ک چرا پێش چاو رووناک ئه کاته وه”.
 
سه ردمێک بوو دنیای گیانم تاریک و چۆڵ بوو،
 
کام”به رۆچکه”ی گه رمه دڵم چه شنی سه هۆڵ بوو،
 
قه ریحه م وشک،ته بیعه تم زه رد و ژاکاو بوو
 
زه رده خه نه م ئاخی سه ر لێو،فرمێسکی چاوبوو
 
..
 
تاوێ نه گه را چه رخی موخالیف به حیسابم
 
بێ ناڵێ نییه سانییه یه ک تاری روبابم
 
…
 
له نوامبری۱۹۵۲دا له به ندیخانه دێته ده ر و ئه روات به ره و سلێمانی و ئه بێ به  به ر پرسی رۆژنامه ی”ژین” له ساڵی ۱۹۵۴یش دا له چاپخانه ی ژین قه سیده درێژه که ی “په یامی کورد بۆمیهره جانی چواره می گه نجان و قوتابییان له بوخاریست”له چاپ ئه دات.
 
ئه ی کۆتره سپیه که ی ناو هێلانه ی به رز!
 
له گیانی پیکاسۆئیلهام ئه که م قه رز
 
ئه مه وێ بتخه مه سه ر باڵی فرین
 
به راستی بت نێرم نه ک به خه و
 
..
 
ئه یلوولی ساڵی ۱۹۵۴مامۆستا “ژین”به جێ ئه هێڵێت دووای زۆری پێ ناچێت له۱۷/۱ئه م ساڵه دا بۆ جاری دووهه م له گه ڵ کۆمه ڵێ له ئاشتی خوازان ئه که وێته به ند و حوکمی یه ک ساڵ به ندو وساڵێ خستنه ژیر چاوه دێری پۆلیسی به سه را ئه درێ،هه ربۆیه مامۆستا(محه مه دی مه لا که ریم) هاورێی،ده فته ره شێعره کانی مامۆستا ئه باته لای خۆی تا له فه وتان بیان پارێزێ،پاشان به ئه مانه ت تاساڵی۱۹۵۸ ئه یان داته ده ست خێزانێک له سولیمانی. مامۆستا (محه مه دی مه لا که ریم)دۆستایه تی خۆی برانبه رگۆران و نه ته وه و گه لی کورد، ته واو ئه کات و هه ر شێعرێکی تازه یش که مامۆستا ئه ی هۆنێته وه ئه ویش لای خۆی ئه نوسێت تا خزمه تێکی که ی به ئه ده بیاتی کورد کردبێت.
 
گوایه «گۆران»حه پسه که ی له سلێمانی و که رکووک و کووت و یه عقووبه و نوگره سه لمان و چاوه دێریه که ی له به دره به سه ر بردووه.
 
پاش به ربوونی له به ند له ۱۲/۹/۱۹۵۶ بۆ گوزرانی ژیانی ئه بیت به چاوشی عه مه له له به غدا له پرۆژه حوکمیه کانی بنیاد. کاتێکیش که ئیسرائیل هێرش ده باته سه ر ده وڵه تی عه ربی میسر،دوای راس بوونه وه ی عه ره به کان له ئیسرائیل به داخه وه کورده کانیش به ناوی یه کگرتووی ئیسلامی له گه ڵیان پیمانی برایه تی ئه به ستن و ئه وانیش ده نگیان ده خه نه پاڵ میلله ته کانی عه رب. زۆری پێناچێ دیسانه وه دوای چه ند مانگێک  له ۱۷/۱۱/۱۹۵۶ ئه که وێته وه  به ند و تا ۱۰/۸/۱۹۵۸پاش سه رکه وتنی  شۆرشی پبرۆزی ته مووز تیا ئه هێڵرێته وه.
 
دوای رزگار بوونی  له زیندان ئه گه رێته وه بۆسلێمانی و پاش ئه وه بۆ ماوه یه ک له گه ڵ وه فدێکی میللی سه ر له یه کێتیی سۆڤیه ت و چینی میللی و کۆریای دیموکراتی ئه دا.
 
له ۱۹۵۸دا مامۆستا گۆران به نیاز بووه کۆمه ڵه شێعرێک به ناوی “سروشت و ده روون”له چاپ دا که به داخه وه دوای خستنه ژێر چاپی ته واوی نه کرد که پاشان له لایان «هۆگر»ی کوری و براکانی له ۱۹۶۸دا به ناوی “سروشت و ده روون له گه ڵ ئۆپه رێتی ئه نجامی یاران”له چاپ دراوه.
 
له ۱۹۵۹دا به ر پرسی گۆڤاری “شه فه ق”ئه گرێته ئه ستۆ و به ناوی “به یان”ده ری ئه کاو له ئیسکانی سلێمانیش دا ئه مه زرێ وله  ناوه راستی ۱۹۶۰له سه ر کار لا ئه برێت.دوای لا بردنی ده چێته به غدا و ئه بێ به موحازه ره ده ر(قسه که ر) له به شی کوردیی کوللییه ی ئادابی زانکۆی به غدا وه ک  مامۆستا وانه بێژ،هه روه ها ئه بێت به ئه ندامی ده سته ی نووسه رانی رۆژنامه ی “ئازادی”ش.
 
له سه ره تای ۱۹۶۲دا ژانه سکه زۆری بۆئه هێنێ ئارام و قه راری لێ ئه برێ؛که دوای ده رئه که وه که گه ده ی(مێعده ی) تووشی نه خۆشی “شێر په نجه”بووه هه ر بۆیه عه مه لیاتێکی له به غدا بۆ ئه کرێت . دوای ئه و عه مه لیاته له نیساندا ئه چێ بۆ مۆسکۆی پایته ختی یه کێتیی سۆڤیه ت له نه خۆشخانه ی “کرێملین”و سه نه تۆریی”به رڤیخه”ئه مێنێته وه گوایه له لایان رووسه وه قه دری نه گیراوه  هه ر بۆیه دوای سێ مانگ ئه گه رێته وه بۆ به غدا.
 
«به ڵێ دوکتور خۆشکان!ماتم
 
هه ر من نیم ماتی وڵاتم
 
له ناو هه زارانا:تاک تاک
 
لێو مان هه یه پێ بکه نێ
 
لای ئێمه بۆ دنیای شادی
 
وا تازه خه ڵک هه نگاو ئه نێ.»
 
پاش ماوه یه ک نه خۆشیه که ی سه ر له نوێ سه ر هه ڵئه داته وه و هه ر بۆیه به غدابه جێ ئه هێڵیت و ئه گه رێته وه   بۆ سلێمانی له جێدا ئه که وێه و له گه رمه ی خه زانی پاییزدا له سه عاتی نۆ و نیوی رۆژی یه ک شه ممبه به ره به یانی ۱۸/۱۱/۱۹۶۲دا به ده م هه زاران ته ماشای حه ز و هیواوه چاوی پر له فرمێسکی لێک ئه نێت و “تاری دڵی پر ئاوازه ی له جۆش ئه که وێ” و دوا هه ناسه ی حه سره تی هه ڵکێشاو بۆ هه میشه ماڵئاوای له گه ل و نیشتمانی ئه کات.
 
له ده ریاوه قه تاری هه وری بارشت که وته دووی پێشه نگ،
 
به سه ر سنگی چیادا چۆکی داداوه،کش و بێده نگ
 
به سه ر پاییزی زه ردا با به خۆر بگری،به کوڵ بگری،
 
له سه ر ئاخر گه ڵا،ئاخر چڵی ته نیایی گوڵ بگری!
 
به خوربگری،به کوڵ بگری:به سه ر ده شت و ده ری وشکا،
 
به سه ر داری گه ڵای زه ردا ،به سه ر پووشا،به سه ر درکا،
 
به سه ر سه ر چاوه یی کزرا،به سه ر زیخی چه می دێما،
 
به سه ر هه ر وشکی یێکا وا له هاوینی گه رم جێ ما..
 
به ڵێ بگری،به کوڵ بگری،هه تا ئاخر دڵۆپ بگری،
 
به گریه ی هه وری پاییز با نوقوم بێ سینه یی کزری!
 
به فر ئاسۆی بڵند بگرێته چوار چێوه ی بلورینی،
 
له چه م هه ڵسێ خوره و هاژه ی شه پۆلی ئاوی خوێنینی!
 
دڵۆپی سارد و فێنک با له  سه ر دارو ده وه ن برژێ،
 
په پووله ی زه ردی ئاڵتو.نی له سه ر لق هه ڵوه رێ،بپژێ
 
به ڵێ!بگری هه ور،بارانی پاییز،بێ وچان بگری،
 
له سه ر باغچه ی گوڵێ واسیس ئه بێ ئاخر چڵی عومری!
 
بگرمێنێ،ته پ و نم دابکا،بیکاته شه ست،هه رگیز،
 
نه وه ستێ قوڵپی گریانی،نه وه ستێ هه وره که ی پاییز؛
 
ته بیعه ت زه رد و ژاکاوه،له حاڵی گیانککه نشتایه،
 
نیشانه ی ماته می پاییژله فرمێسکی درشتایه!
 
پاش مه رگی له ساڵی ۱۹۷۱دا بۆجار ێکی که “به هشت و یادگار”ئه مجار له گه ڵ “فرمێسک و هونه ر و دوو هاوینه گه شت”له به رگێکا له سولێمانی له چاپ ئه درێت.
 
هه ر چه ن ئه که م ئه و خه یاڵه ی پێی مه ستم،
 
بۆم ناخرێته ناو چوار چێوه ی هه ڵبه ستم!
 
لێکدانه وه ی ده روون،قسه ی زمانم:
 
بۆچی وه ها دوورن له یه ک؟ نازانم!
 
…
 
ماموستا زۆر به ئاواته وه بوو تا پێش مه رگی دیوانه شێعره که ی له چاپ بدرێت (هه ر چه ند له کاتی ژیانیا له ۱۹۵۰و۱۹۵۴دا سه دیوانه شیعری”به هه شت ویادگار”و”فرمێسک وهونه ر”و”په یامی کورد”هه ر وه ها له ۱۹۵۳و ۱۹۶۱داهه ڵبه ژارده یه کی چیرۆکی بێگانه وهێندێ سه رنجی ره خنه گرانه ی به چاپ گه یاندووه) “به ڵام به داخه وه ئه و ئاواته ی له گه ڵ خۆی برده گڵ و به دیهێنانی به جێ هێشت بۆدۆستانی شێعری” وله ۱۹۷۸لیژنه یه ک پێکهاتوو له «مامۆستا محه ممه دی مه لا که ریم ،  دوکتورعێزه دین مسته فا ، کاکه ی فه للاح ، حه مه که ریم فه تحوڵڵا ، جه لال ده بباغ و هۆگرگۆران و هێرۆگۆران و ئه ژی گۆران”بۆ کۆ کردنه وه ی به رهه م و  شێعره کانی که زۆربه ی له گۆڤارو رۆژنامه کوردییه کانی ده ره وه و ناوه وه ی عێراق بڵاو کرابوونه وه، وه ک گۆڤاری”هاوار”ی سوریا و  رۆژنامه ی”ژیانه و”و “ده نگی داس”و “ژین”و ئازادی”و گۆڤاری “گه لاوێژ”و”ده نگی گێتی تازه”و “هیوا” و”شه فه ق” و “به یان”و “بڵێسه”و رووناهی”و نامیلکه ی “دیاری لاوان”و یادگاری لاوان”ی عێراق.ئه که ونه ته قالاووحه وڵدان وبه م بۆنه یه وه ئاگاداری و بانگه وازێک بو ئه ده ب دوستان له رۆژنامه ی «بیری نوێ»ژماره ی ۲۷۷و «پاشکۆی عێراق» ژماره کانی ۱۲و۱۳بڵاوو ئه که نه وه بۆ ئه و وانه ی شێعری بڵا و نه کراووی «گۆران»یان لا یه .له ئاکامدا دیوانه که ی له ساڵی ۱۹۸۰ئه کۆیته به ر چاوی خوێنه ر وهۆگرانی شێعری کوردی.
 
دیوانی گۆران پر له شێعری هه ست بزوێن پر ناوه رۆکه ،«بابه تی شێعری “گوران”نیشتمانی بێ یان دڵداری ،باسی جوانی سرۆشت بێ یا ده ربرینی ئێش و ئازار،خاوه نی ته عبیری جوان و به یانی به هێزن.»
 
گۆران شاعیری راڤه و وه سفه نه ک به ته نها بۆ جوانی، به ڵکوو بۆ هه موو دیمه نێک، بێ ئه وه ی که بمانه وێ له م باره یه وه زیاده ره ۆیمان کرتبێ، خۆی داوێتی به ده سته وه.
 
..قژکاڵی لێو ئاڵی پرشنگی نیگا کاڵ
 
ئه ی کچه جوانه که ی سه ر گۆنا نه ختێک ئاڵ
 
..
 
سه رگۆنا نه ختێک ..زۆر نه وه ک په ره ی گوڵ! سوورێکی ئێجگار کاڵ.وێنه کێشێکی توانا،که فڵچه ی هه ستی  له ره نگی سرووشت ئه داو دوای زمپه ره ی وشه کان ئاوا تابڵۆێک ئه نخشێنێت.
 
 
 
یان:
 
..وه ختێ که ئه که ی چه شنی نه سیم له نجه به ره و ماڵ
 
ئه گریجه ی ته ر په خشه له سه ر کوڵم و خه ت و خاڵ
 
شه ر یانه :شه ماڵ،په نجه له سه ر ره نگی ره ش و ئاڵ
 
ئێواره یه وا،هه ڵگره سا گۆزه یی تازه
 
..
 
وشه کان وه ک ئه کته ری سه ر شانۆ دێنه قسه و له گه ڵ خۆیان مشت و مریانه و ئه دوێن بۆ بینه ر. له سه ر شانۆ«ده لاچۆ با کوڵمی ئاڵ ده رکه وێ.شه ماڵیش ئه گریجه ی ره ش و ته ر ئه داته وه به سه ر کوڵمی ئاڵا و ده ڵێ:من حه زم له م ئه گریجه ره شه یه…»
 
 
 
یان:
 
له جه رگی په رده وه تک تک دڵۆپی عوود ئه رژا،
 
به نووکی ته ئسیری
 
ته ره ب ئه هاته خرۆش،تالعی سروور ئه پژا!
 
به ئاهی دڵگیری:
 
واپێمان ئه ڵێت شاعیر له هۆلێکدا به رامبه رو روو ده رووی په رده ی دادراوه ی شانۆیه کی ده س پێ ناکراو دانیشتوه و جار جار ده نگی عوود ئه رژێته هۆده که وه.”«به نووکی ته سیری»ئه وئاوازه«ته ره ب ئه هاته خرۆش و تا لیعی سروورئه پژا».
 
 
 
یا:
 
به ڵام ته بیعه ت هه ر گیزاو هه رگیز
 
بێ رووناکیه بێ بزه ی ئازیز
 
«..که هه میشه سروشتی به جوانیی ژیانه وه به ر چاو خستووه»
 
مامۆستا هۆنراوه ی له گیان و رۆحی خۆشتر ویستووه هه ر بۆیه له په خشانی “ئه نجامی هه ڵبه ست”ا تکا له “خه رامان” ئه کات که رازی به کوشتنی خۆیه تی ئه مما ئه وه ی پێ نه کا که شیعرێکی به ده ستی خۆی ئه نجن کا:
 
(به ڵێ خه رامان!خۆکوشتن ئاسانتره،چونکی ئاده میزاد بۆمردن له دایک ئه بێت به ڵام شیعر سوتاندن ،ئه فسووس،ئه فسووس.)
 
لای «گۆران» “شیعر بولبولێکه له هێلانه ی دڵا زاوه،له عاسمانی دڵداریا په ر و باڵی ده رکردووه ،به سه ر باخچه ی ئافره ت و جوانییا به سته ئه خوێنێ.” گۆران زۆر باش ئاگاداری نوێ بوونه وه ی ئه ده بیاتی گه لانی که(تورک و ئینگلیز) بووه چۆن  نه ویستووه له ئه ده بیاتی رۆژ دوور که وێته وه هه ر بۆیه ده ستی داوه ته وه ر گێرانی نووسه رانێک وه ک (رۆبه رت هێرک و شیللی بایرونی..)
 
«گۆران» یه که م شاعیری کورد بووه که شێوازی (اسلوب)(سبک)کۆنی عه ررووزی به لا ئه نێت و شێعری کوردی ئه گه رێنێته وه بۆ شێوازی”هیجای کوردی”.
 
مامۆستا گۆران باوری وابووه  که ئه بێت شێعری کوردی له “عه رووز”ه وه بگرێته وه بۆ سه ر کێشی “په نجه(هیجا)”ی کوردی. ئه و کێشه ی  که فلکلۆری کوردی و شیعری هه ورامی سه ر ده م ئه رده ڵا نییه کان  پی هۆنراوه ته وه. هه ر له م باره وه  دوای شی کردنه وه ی مانای شیعر له زبان چه ند ناوداری جیهانی، پاشان ئه لێت:«..به دروستیش سه رنج بده ین ئه بینین، که له گشت زمانه کانی رووی زه ویدا شیعرێک،به شیعر دانرابێ و پشتاوپشت هه تا ئێستا به جێ هێڵرابێ هه ر ئه و شیعرانه ن ، که به پێی تابه تێتی و پێوانه ی نه ته وه ی عائیدی خۆیان وه زنێک تایبه تییان هه یه.ته نانه ت قافیه ش له ناو هه ندێ نه ته وه دا به پێویستی بنجی(اصلی)دائه نرێ بۆ شیعر،ئه گه رچی شیعری ئه م نه ته وانه هه رگیز وه ک هی ئه وانی تر نه یتوانیوه به کێوی ناوبانگی ئیتاتیکی به ناوی شیعری په خشانه وه(نثری فنی)، ناو به ناو ئایا بخوێنینه وه.»
 
مامۆستایش وه ک زۆربه ی گه وره شاعیرانی جیهان باوری وابووه :«که وه زن و قافیه به ند و زه نجیرێکی به بێ که ڵک و به بێ پێویست ده ستوپێی شیعریان به ستۆته وه.شاعیر هه رچه نده زاڵیش بێ به هۆی ئه رکی وه زن و قافیه وه ناتوانێ نیازی ته واوی به ره وانی بخاته سه ر کاغه ز به بێ ئه وه ی له هه ندێ جێگادا به شێکی بیره کانی له بنه ره تدا ده رنه هاوێژێ، یان له کورتی نه یان برێته وه.»
 
له کۆتای دا ئه وا له باره ی شیعروه ئه دوێت و ئه ڵێت:«شیعر قسه ی رێکخراوه به ره نگێگ،که له خوێندنه وه یا هه ست به جۆرێکی وه زن بکرێت.به ڵام له و رووه وه، که شیعرلقێکه له ئه ده ب و ئه ده بیش به (رێکخستنی قسه ی جوان) ته عریف کراوه، ئه بی له بیرمان  نه چێ، که بنچینه ی ئه م ته عریفه ی سه ره وه له سه ر قسه ی رێکخراوی جوان وه ستاوه.»
 
ئه م که سایه تیه گه وره یه ی  کورد به م بیره پیرۆزه وه ،به هه نگاوێکی قایم ، دێته ناو دوونیای ئه ده بی کوردیه وه.ئه و رێچکه یه ی که “شێخ نووری شێخ ساڵح” و هاورێکانی له ئه ده بیاتی تورکه وه  وه ریان  گردبوو درێژێ پێ ئه دا.ئه و نوێ خوازیه ی مامۆستا ئه بێت به هۆی ئاڵگوریه کی نوێ له دنیای ئێستای شیعری کوردیدا.
 
«گۆران» بێجگه له شێعر ده ستێکی به رزیشی له بواری په خشانا بووه،هه ر چه ند «گۆران» به هۆی شیعروه ناوی ده ر کردوه و شێعره کانی زیاتر ده نگیان  داوه ته وه و سه رنجی خوێنه ریان راکێشاوه.”ئه م په خشانانه ی لای ئێمه زیاتر له رووی ئیستاتیکی و روومانتیکیه وه ته ماشایان کراوه و گرنگیان دراوه تێ.” په خشانی گۆران ره نگدانه وه ی سه رده می ژیانی خۆیه تی.”گۆران خۆیشی به رده وام نه بووه له سه ریان و له راستیدا ئه و گرنگییه ی به شیعره کانی داوه و هه وڵی تازه کردنه وه ی تێدا داوه به و شێوه یه  له  په خشانه کاندا کاری نه کردووه.”
 
چاو:
 
(ئه گه ر جوانی نه مامێکی سه وزی پاراو بێ چاو جووتێ گوڵی گه شه به ته وقه سه رکه یه وه، چاو:جووتێک  شا ئه ستێره یه به به رزای ئاسمانه وه،چریسکه چریسک ئه دره وشێته وه،جووتێک گه و هه ری پرشنگداره تاجی عه شق و جوانی ئه رازێنێته وه،جووتێک په نجه ری رووناکه ئه نوارێ به سه ر باخچه ی رۆحا.
 
چاو:دوو په ره یه له کتێبێکی موقه ده س،پره له ئایه تی حوسن حه قیقه ته کانی رۆح،سره کانی دڵ،رازه کانی ده روونی به حه رفی نوور تیا نووسراوه،ئاخۆ له چاو به لیغتر، له چاو پر مه عناتر له چاو سیحراوتر،چ ئه سه رێکی رۆحی چ کتێبێکی به هه موو ره نگێکه وه مه قبووله.
 
هه ندێ چاو وه ک شه و ره شن، هه ندێکیش چه شنی پیرۆزه شینن.هه نده چاوی….)
 
گۆران له هه ره ی په خشانه کانیا له سه ر مه سه له ی ژن و کاریگه ری جوانی ئه دوێت و باسیان لێ ئه کات،وه ک(چاو –فرمێسک-لاوانه –تاسه ی لێوی ئاڵ-ئه نجامی هه ڵبه ست و تاسه ی هاوده رد…)
 
له دوو په خشانی (ئه نجامی هه ڵبه ست ونامه ی گۆران بۆپیره مێرد)گۆران ته واو چووه ته ناخی ئه و ساتانه ی که شێعری جوانی تیدا له دایک ئه بێت:
 
نامه ی گۆران بۆ پیره مێرد :(له م رۆژانه دا له ده می خۆر که وتنا،له ناو مه نزه ره یه کی  جوانی به هارا،ئاخر بێچوومان هاته دنیا،به خوێن،به کاڵا ،به باڵا،له به چکه ی کورد،له رۆڵه ی په ری ئه چوو…له خۆشیانا وه خته بوو گه شکه م پێ تگات…نه ختێک یان گه لێگ لاوازبوو..ومع مافیه لاوازی من مه تله ب نه بوو.من ته لیسمی سک و زای شیعرم ئه ویست کوردیم بۆساغ بێته وه.)
 
ئه نجامی هه ڵبه ست:(کاتێک من و تۆئه مرین هه ی داخ،عیشوه و جوانی تۆ،شاعیرییه ت و عه شقی من،له رووی زه ویدا شوێنیان نامێنێ،ئه و کاته ئه م بلبله ده نووک ئه کاته وه به ناوی نه وه ی پاشه رۆژا،به ناو خواروو ژووری کوردستانا سه ر گروشته ی من و تۆ ده ماو ده م ئه گێرێ وه ک به سرهاتی شیرین و فه رهاد.       ..)
 
«گۆران»هه روه ک شیعره کانی توانیویه تی له په خشانه کانیشیا تا راده یه ک له رووی تکنیکه وه و شێوه ی دارشتنه وه خۆی له به رهه می نووسه ره کانی که جوێ بکاته وه.له زۆربه ی په حشانه کانیا بێ هوده ی و جۆرێ فیرۆی و له ده سچوون و تێشکانی ده روونی و رۆحی ده بینرێت ،که له ئامانجا ئه وانه ئه بنه زنجیره یه ک په خشانی مێژوویی به وشه ی جوان و قه شه نگ که له دایک بوون و هه تا هه تایه له فه رهه نگی ئه ده بیاتی ئه م میلله تا به نه مری ئه مێننه وه.
 
مامۆستا پیره مێردی نه مر له رۆژنامه که یدا ئاوا باسی گۆرانی گه ورێ ئه کات:«..ئا له م شاره دا ئه وه ڵ رۆژی مواصله تم لاوێکی زێره ک تێگه یشتوو،ره قیق و فه قه ت مه حجووب جه لبی دیقه تی کردم.ئیفراطی مه حجووبیته که ی ته قریبه ن کردبووی به مردوم گوریز.غالیبه ن گۆشه یه کی ئینزیوای پر حسس و خه یاڵی ته رجیح ئه کرد به سه ر حه یا تێکی پر جۆش و و خورۆشی ناو خه ڵقدا.
 
موعاره فه مان  بۆ مودده تێکی مه دید عیباره ت بوو له چه ند مولا قاتێک فه قه ت به ره به ره  مولاقاته که مان ته زایودی کرد، ئاشناییێکی موتاقابیل هاته وجوود-ئاشناییێکی فکری و حیسی قه ناعه تی کامیلم بۆ حاصل بوو که دوور له ژێر په رده ی که سیفی مه حجوبییه ته که یدا  حیسێکی ره قیق و به رز، ته بیعه تێکی شاعیرانه مه وجووده و شنه ی بایێکی خه فیف کافییه ئه و په رده یه لابدات. وه به هه موو مه حاسینی به دیعیه وه شه خصیه تی شیعرییه ی ده رخا.زه مان هات و تێپه ری ئه رز به ده وری خۆیدا چه ند خولێکی دا و نیهایه ت له سوله یمانی یه کمان گرته وه.
 
..
 
شه وێک که دیسان له مه وزوعی شیعر و ئه ده بیات ئه دواین به ده نگێکی نزم و روویه کی سوور هه ڵگه راوه وه به عضێ شیعری خۆی له به ر خوێنده وه، زۆرم لا جوان بوو و ته ڵه بی نوسخه یه کم لێ کرد. سبه ینێ مه نظومه کانم لێ وه رگرتو که دووباره پیا چوومه وه به ته واوی ته حققوقی کرد له لام که ئه مانه زر دوور بوون له شیعری شاعیرێکی موبته دی وهیا هه وه سکارێک.عه لاوه ی ئاهه نگ و سه لا سه تی مه وضوعه کانیش جاذبیه دار و پر حه یات بوون به خه یاڵێکی ورد و بڵند هۆنراونه وه و به ته رزێکی جوان و ره وان ئه دا کرابوون.
 
له گوفتاری وا تێگه یشتم ئه یه وێ گۆشه ی نیسیاندا بمێنێته وه . فه قه ت من شه خصه ن ئه م ئیهماله م به رامبه ر به ئالیهه ی شیعر به جورم عه د کرد و بیننه قه رار درا به ناوی موسته عاره وه نه شر بکرێن.
 
به ئێفای ئه م خدمه ته ئه ده بییه زۆر مه سرورم ئه ووه ل  مه نظومه ی به حورمه ته وه خرایه به ر نه زه ری خوێنه رانی گیرام.»
 
*شینی گوران (ماموستا هیمن)هه ستی پاک،مێشکی تازه،بیری نوێ —شێعری پرسوز،قسه ی به تام وخوێ…
 
 
سه ر چاوه کان :
 
دیوانی «گۆران »چاپی دووهه م سلێمانی۲۰۰۱
 
دیوانی «گۆران »چاپی سێهه م بڵاوگه ی پانیز۱۳۸۶ی هه تاوی
 
ئا رشیڤێی به رنامه یه کی رادیۆیی؟؟؟؟
 
گۆڤاری سروه”ژماره ی۳۳خاکه لێوه ی ۱۳۶۸هه تاوی”شاعیرانی کورد(مامۆستاگۆران) “ره سووڵ وه یسی
 
گۆڤاری سروه”ژماره ی۱۱۹جوزه ردان۱۳۷۵هه تاوی” جیلوه ی شانۆلێکدانه وه شیعری  گۆران “عه تا نه هایی
 
چێشتی مجێور « مامۆستا هه ژار»
 
شێوازی شیعری گۆران «په خشان عه لی ئه حمه د»
 
گۆران ،نووسین و په خشان و وه رگێراوه کانی«ئومید ئاشنا»۲۰۰۲
 
کۆکردنەوە و مووسینی :مەحموودی عەبدی
لە ساڵانێکدا کە ڕەزا شای پەهلەوی بەسەر وڵاتی ئێران دەسەڵات دار بوو و ژیانی خەڵکی ئێران بەتایبەت کورد لە سەخڵەت و دژواری دا بوو ، کورێک لە شەوی جەژنی بەرات ، بەخەڵات درا بە دایک وبابی.
ناویان نا ” مۆحەممەد ئەمین ” .

مامۆستا هێمن
مۆحەممەد ئەمینی شەیخوالئیسلامی ناسراو بە ” هێمن موکریانی ” لە بەهاری ساڵی ١٣٠٠ ی هەتاوی لە گوندی لاچین سەر بە شاری مەهاباد لەدایک بوو.
سەید حەسەن باوکی هێمنی منداڵ ، ئەو دەنێرێت بۆ قوتابخانە لە مەهاباد تاکوو فێری خوێندن و نووسین بێت بەڵام بە هۆکاری نالەباری بارودۆخی ئەو کات دەس لە خوێندن هەڵ ئەگرێت و بەرەو خانەقاکان و حوجەرەکان ڕێ ئەکەوێت تا دەرسی ئایینی بخوێنێت.
هەر لەوێش ئەبێت کە هاوڕێ و دۆستی گیانی خۆی ” مامۆستا هەژار ” ئەناسێت.
هەژار لە پێشەکی دیوانی سەیفولقۆزات دا باسی دەورانی خۆی و هێمن دەکات و ئەڵێت کە :  ” من و هێمن لە خانەقای شێخی بورھان یەکمان ناسی و ئەوکات هێمنی دە دوازدە ساڵە ، جار جار چەن شێعرێکی دادەنا بەڵام زۆر ئاسایی بوون.”
دیارە کە مام هێمن لە ئەو تەمەنە کەمەدا دەستی بە نووسین کردووە و دواجار ئەبێت بەو پیاوە خامە ڕەنگینەی کە لە نووسین ناسک و زەریف و لە ژیان دا وەک خۆی دەڵێت :
” گەرچی تووشی ڕەنجەڕۆیی و حەسرەت و دەردم ئەمن
قەد لە دەس ئەم چەرخە سپڵە نابەزم مەردم ئەمن ”
مەردانەو گەورەپیاوانە ژیاوە.
هێمن بێ وێنە بوو ، مەحاڵە کە ناوی شێعری کوردی بهێنین و یەکەم کەس هێمن بە بیرمان نەێت.
بەڵام خۆی هەردەم لە بارودۆخی هونەرمەندان و شاعێرانی سەردەمی خۆی گلەیی هەبوو.
لە شێعری بابەردەڵە ئاوا باسی هونەرمەند ئەکات :
لەبەر ئازاری ژینی ناله باری
ده ناڵێ بولبولی شه یدا به زاری
به سۆز و داخه وه ده یگوت فه قیرم
پەڕوپۆم هه ڵوه ری، بێ وادە پیرم
مەلێکی فێری دارستان و لێڕ بێ
قەفەز پیری دەکات با شووی لە زێر بێت
تەلار و سەرسەرا کۆشک چ دێنێ
کە کۆیلە وەرهەمی تێدا هەڵێنێ
گوتم ئه ی بولبولی خه مگینی دڵمە ند
مه ناڵێنە له ده س داو و له ده س به ند
بزانه تۆ، ئه وه ی ئه هلی هونه ر بێ
دەبێ یا ده س به سه ر یا ده ربه ده ر بێ
هونه رمه ند و ژیانی خۆش مه حاڵە
هونه رمه ند ڕه نجه ڕۆیه ، ژینی تاڵە
ورینگه خۆشه که ت بۆ تۆ بەڵایە
ئه تۆ خۆش خوێنی حات بۆیه وایه…
هێمن لە ماوەی ۶۵ ساڵ تەمەنی خۆی ئەم بەرهەمانەی بە یادگار بۆ جێ هێشتووین :
دیوانی هێمن
بارگەی یاران
تاریک و روون
پاشەرۆک (شیعر و پەخشان).
توحفەی موزەففەرییە(فۆلکلۆری کوردی، کە کاری ئۆسکارمانە وھێمن وەریگێڕاوەتە سەر زمانی کوردی).
شازادە و گەدا .
قەڵای دمدم .
ھەواری خاڵی .
چەپکێ گوڵ، چەپکێ نێرگز.
ئەفسانە کوردییەکان (کاری قەنات کۆردۆ کە ھێمن وەریگێڕاوەتە سەر زمانی فارسی).
ناڵەی جودایی
هەوروەها هێمن یەک ساڵ پێش لە وەفاتی لە شاری ورمێ گۆڤاری کوردی سروە دادەمەرزێنێت و سەرپەرەشتی دەکات.
پاش دەرچوونی چوار ژمارە لە سروەی رەنگینی کوردستان، مۆمی ژیانی ھێمن دوایین فرمێسکی ھەڵوەراند و لە٢٩ی خاکەلێوەی ساڵی ١٣۶۵ی کۆچی ھەتاوی بۆ ھەمیشە ماڵاوایی لێ‌کردین و لەسەر وەسیەتی خۆی لە گۆڕستانی بوداق‌سوڵتانی شاری مەھاباد بە خاکیان سپارد.
 
———————————
کۆ کرنەوە و نووسینی زانا سەعیدزادە

هەژار ناوی «عەبدولڕەحمانی شەرفکەندی»یە و کوڕی حاجی مەلا محەممەد بووە و لە ساڵی ١٢٩٩ دا لە مەھاباد لە دایک بووە لەوێ خوێندوویەتی. لە ساڵانی سەرەتایی ژیاندا لە لای باوکیدا و دواتر لە مەکتەبخانەکاندا و لە بە دەست چەند کەس لە مامۆستا ئایینیەکان، دەرسی گولستان و بووستانی سەعدی خوێندوە. بەڵام بە پێی ئەو شتەی کە لە چێشتی مجێوردا باسی دەکات، دەستکەوتێکی زۆر کەمی بووە. باوکی ھەژار کەسایەتیێکی خوێندەوار بووە و زانیویەتی بە کوردی بخوێنێت و بنووسێت، ھەر ئەمەش ھانی داوە کە کوڕەکەی خۆی (ھەژار) ھەر لە تەمەنی پێنج ساڵانەوە ئاشنا بە خوێندنەوە و نووسین بکات و دواتریش بینێرێتە مەکتەب و حوجرە. لە ساڵی ١٣١٩ دەستی بە شیعر وتن کردووە و شیعرەکانی ئەحمەدی خانی، وەفایی و مەلای جزیری کاریگەری لە سەر ھەستی بووە.

مامۆستا هەژار
هەژار لە ژیان دا ئاوارەی زۆر چێشتووە سەردانی شارەکانی ئێران و عێراق و سوریه و لوبنانی بە ئاوارەیی کردووە.
پاش سەرکەوتنی شۆڕشی ئیسلامی ئێران ئەگەڕێتەوە ئێران و لە شاری کەرەج نیشتەجێ ئەبیت.
هەژار لە ماوەی ژیانیدا بەرهەم گەلێکی زۆری نووسی کە بریتین لە :
چێشتی مجێور، یادداشتەکانی خۆیەتی
ئاڵە کۆک
بەیتی سەرە مەڕ
مەم و زین، ھەر بە ھۆنراوە لە کورمانجییە وەریگێڕاوەتەوە بۆ سۆرانی
بۆ کوردستان، دیوانی ھەژار، ١٩۶۵
شەرەفنامەی شەرەفخانی بەدلیسی، لە فارسییەوە بۆ کوردی
چوارینەکانی خەیام
مێژووی ئەردەڵان
یەک لە پەنای خاڵ و سیفری بێ بڕانەوە،(نووسینی عەلی شەریعەتی، لە فارسییەوە بۆ کوردی)
دایە، باوە، کێ خراوە؟(نووسینی عەلی شەریعەتی، لە فارسییەوە بۆ کوردی)
شەرحی دیوانی مەلای جزیری
بیرەوەریەکانی ژیان
قورئان بە کوردی
ھۆزی لە بیرکراوی گاوان، نووسینی دوکتۆر مستەفا جەواد، لە عەرەبییەوە کردوویەتیە کوردی
فەرەنگی ھەنبانە بۆرینە «کوردی بە کوردی و فارسی» ، تاران، ١٣٧٠
دیوانی شێخ ئەحمەدی جزیری، دەق و مانا لێکدانەوە.
بەرهەمە فارسییەکانی هەژار ئەمانەن :
تاریخ سلیمانیه (مێژووی سلێمانی)
روابط فرهنگی ایران و مصر (پەیوەندیە کولتورییەکانی نێوان ئێران و میسر)
قانون در طب،نوسراوەی ئیبن سینا لە عەرەبییەوە بۆ فارسی
آثارالبلاد و اخبارالعباد زکریا قزوینی لە عەرەبییەوە بۆ فارسی

گڵکۆی مامۆستا هەژار
مامۆستا هەژار لە ڕێکەوتی ٢ ی ڕەشەمەی ١٣۶٩ لە شاری کەرەج ماڵ ئاوایی لە ژیان ئەکات و دوای مردنی تەرمەکەی بەرەو موکریان ھێندراوە و له گورستان (باغ فردوس)ی شاری مەهاباد نیژرا.
——————–
*** قسمتی از ترجمه رباعیات خیام توسط مامۆستا هەژار***
تیرێژ کە بە ڕۆژ و پیل بە دەریا دریا
لەو ڕۆژەوە گوڵ پێکەنی بولبول گریا
خوا نووسی لە چارەی ڕەشی ئێمەش بەشمان
ژینێکی هەژاری پڕ لە خۆزیا و بریا
گریا گوڵێ بۆ گوڵاو سەر ئاگر نریا
ئەو بۆن و بەرامەیەم نەبوو با بریا
نرخی هونەر و جوانیە ئەی با گەردوون
کێ پێکەنی جارێکی هەزار جار گریا
بێهوودەی بیر و خەم ، دڵت خۆش کە برا
پرسیار نەکرا بەشت درا هەرچی درا
تۆ هێشتا نەهاتوویە دنیا ڕۆژی بەرێ
ئەو ڕۆژە دەبوو بچیتە دەر ، دیاری کرا

ماموستا هه ژار
کێ تا سبێ دڵنیایە بۆ مان و نەمان
ئەی مانگ وەرە لە دڵ دراوێژە خەمان
خۆش مانگەشەوە ، هەلی مەیە و مەی بێنە
تا تیشکی نەداوە مانگ لە گۆڕخانەکەمان/.
 
کۆکردنەوەی : زانا سەعیدزادە

ماه شەرەف خانم ، مەستوورەی ئەردەڵان ، شاعێر و نووسەر و ژنە ئازای کوردستان لە ساڵی ١١٨۴ کۆچی لە شاری سنە ، ناوەندی میرنشینی ئەردەڵان و لە کاتی دەسەڵات داری ئەمانۆڵڵا خانی ئەردەڵان چاوی بە ژیانی سەخت بەڵام پڕ پیت و خێری خۆی هەڵێنا.
 
باوکی مەستوورە ، ئەبولحەسەن بەگی قادری زمانەکانی کوردی و فارسی و عەرەبی فێری کچەکەی خۆی ئەکات و هەمووی ئەمانە وێڕای هەبوونی هەل و مەرجێکی فەرهەنگی لە سنە و ناوچەی ئەردەڵان ئەبن بە ڕێگاخۆشکەرێکی باش بۆ ئەوەی کچێکی خوێندەوار و زانا وەکوو مەستوورە خۆی بە ئازایەتی و قەڵەمی زێڕینی خۆی لە سەردەمێک دا کە خوێندەواری ژنان لە هەموو ناوچەی ڕۆژهەڵاتی ناوەڕاست و ڕۆژئاوای ئاسیا لە خوارۆ بووە ، بنوێنێت.
پەیکەری مەستوورە ئەردەڵان- بە دەستی هادی زیائۆدینی
پەیکەری مەستوورە ئەردەڵان- بە دەستی هادی زیائۆدینی
 
مەستوورە لەگەڵ خۆسرەو خانی ئەردەڵان ژیانی هاوبەش پێک دێنێت و ئەمە ئەبێت بە هۆکارێک کە خەیاڵی نووسینی مێژووی ئەردەڵان بکەوێتە دڵی و بەسەرهاتی میرنشینی ئەردەڵان بە قەڵەمی مەستوورەوە بگاتە دەستی نەوەی ئەمڕۆ و داهاتوو.
 
میرزا عەلئ ئەکبەری وەقایع نگار لەسەر مەستوورە ئاوا ئەدوێت : (( شیاوە کە ناوی مەستوورە بە بۆنەی بەخشێش و کەماڵ و خەت و ڕەبت و شێعر و مێژوونووسیەکەی بخەینە ڕیزی ژنانی گەورەو مێژوونووسانی ناسراوی جیهانەوە . ))
 
مەستوورە تەنیا مێژوو نوسێک نەبوو ، هەروا کە لە وتەکەی میرزا عەلی ئەکبەرەوە دیارە ، مەستوورە لە ناو شێعر و ئەدەبیشدا دەستێکی هەبووە ، ئەو جۆرەی کە لە بەڵگەکان دیارە زۆربەی شێعرەکانی مەستوورە بە زمانی فارسی بوون بەڵام چەن شێعرێکی کوردیش بەو نیسبەت دراوە. وەکوو ئەم دووبەیتە لە قەسیدەیەکی کوردی کە دەڵێن هی مەستوورەیە :
 
گرفتارم بە‌ نازی چاوە‌کانی مە‌ستی فە‌تتانت
 
بریندارم بە‌ نێشی سینە‌دۆزی تیری موژگانت
 
پاش ئەوەی کە میرنشینی ئەردەڵان تووشی نالەباری بارودۆخ ئەبێت و ئەکەوێتە ژێر دەسەڵاتی ڕاستەوخۆی قاجارەکان و مەستوورە کە ئەو کات داخی لە دەس دانی مێردەکەشی بە دڵ ماوە ، دڵ لە سنە و دەسەڵاتداری ئەردەڵان هەڵ ئەکەنێت و بەرەو ناوچەی بابان و شاری سلێمانی کۆچ ئەکات.
 
ئیدی خاتوونی خۆش زەوق و خامە ڕەنگینی کوردستان لەدوای ۴٣ ساڵ تەمەنی مەردانەی خۆی لە شاری سلێمانی کۆچ ئەکات و لە گۆڕستانی گردی سەیوانی ئەو شارە بە خاکی ئەسپێرن.
 
مەستوورە خانمی ئەردەڵان وێنە تەواوی نووسەرێک و هاوسەرێکی لە خۆبردووی کوردە ، و نیشانیداوە کە ژنانی کورد ئەتوانن تا چ ڕادەیەکی بەرز لە ئازایەتی و لەخۆبردوویی لە ژیانی کۆمەڵایەتی و بنەماڵەیەتی خۆیان بگەێنن .
 
لەم ناودارەی کورد دیوانێکی شێعر و کتێبێک بە ناوی مێژووی ئەردەڵان بە جێ ماوە.
 
کۆکردنەوە و نووسینی : زانا سەعیدزادە
ۆستا عه‌بباسى حه‌قیقى ساڵی ۱۹۰۲ ى زایینى له‌گوندى قره‌باغ سه‌ربه ناوچه‌ى بۆکان پێى ناوه ته سه‌ر دنیا.
به منداڵی بۆ یه‌که‌م جار له گوندى مه‌رخوزى سه‌ر به شارى سه‌قز چۆته قوتابخانه و له ماڵێش له لاى باوکى ” گلستان” و” بوستان” ى سه‌عدى و ” کیمیاى سعادت” و کتێبگه لى باوی ئه‌و سه‌رده مى خوێندوه ، زۆر به لاوى مامۆستاکه ى ماڵیى واته باوکى له ده س داوه ، ئیتر خۆى ده مێنێ و دایکێکى دڵسۆز و ژیر و ئه‌ویندارى شیعر و هەروەها کتێبخانه یه‌کى ئاخندراو به دیوانى شاعیرانى کورد و فارس. به هۆى خوێندنەوەی زۆرى ئه م دیوانانه
زه وقى شیعر گوتنى ده بزوێ و له ته مه نى چارده ساڵیدا یه‌که‌م شێعره کانى داده نێ. دایکى بۆ درێژه دان به خوێندن ده‌ى نێرێته گونده‌کانی ئیسکى به‌غدا و باخچه لە شاری بۆکان.
هاوکلاسه‌کانى لەم قوتابخانانه‌ مامۆستا سه‌ید کا میلى ئیمامى( ئاوات) و خاڵه مینى به رزه نجى بوو۸ه که هه ردووکیان له شاعیرانى گه وره ى کوردن. ئیتر کاتێ ئه‌م سێ لاوه خۆش زه‌وق و خوێن شیرین و سه‌حه‌ت سووکه ده‌که‌ونه لاى یه‌ک به قه‌ولى مامۆستا حه‌قیقى کات و ساتیان له برى خوێندنى سه‌رف و نه‌حو، سه‌رف و مه‌حوى گاڵته و گه‌پ و مووشه‌رعێن ده بێ.
له ساڵی ۱۹۳۴ دا وه‌ک کارمه‌ند له دایره‌کانى دارایى و دوخانیات له شاره‌کانى بۆکان و مه‌هاباد کار ده‌کات .
مامۆستا حه‌قیقى چه‌ند کتێبی فارسی به ناوه‌کانی ” گلستان” و” بوستان” ى سه‌عدى و ” کیمیاى سعادت” و ” دیوانی حافظ “به کوردی وه‌رده‌گێرێتوه.
له ساڵی ۱۹۶۳ له بۆکان خانه نشین ده بێ و باقى ته‌مه‌نى پڕپیت و به‌ره‌که‌تى ۹۴ ساڵه‌ى له‌م شاره‌ ده‌باته سه‌ر تا ۲۶ بەفرانباری ۱۳۷۵ ی هەتاوی واته ۱۲ رۆژ دواى گه‌ڕانه‌وه‌ى له سه‌فه‌رێکى دوومانگه بۆ ئاڵمان و هوله‌ند له نه‌خۆشخانه‌ی شارى بۆکان دڵی ئه‌ویندارى گه‌ل و نیشتمانى مامۆستا حه قیقى له لێدان که‌وت و رۆژى دواتر به به‌شدارى شاعیران و نووسه‌ران و هونه‌رمه‌ندان و خه ڵکى شارى بۆکان و شاره‌کانى ده ورووبه ر له گۆڕستانى شاری بۆکان ته سلیم به خاک کرا.
لەم مامۆستا پایە بەرزە جگە لە وەرگێڕانی بەرهەمە فارسییەکان دیوانێکی شێعر و دوو بەرهەمی تر بە ناوەکانی کۆڵەکە زێرینە و شەونم جێ ماوە.
—————————————-
کۆکردنەوە و نووسینی : زانا سەعیدزادە
