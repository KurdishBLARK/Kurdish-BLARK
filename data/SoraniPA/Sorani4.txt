
ئەو فیلمانەی زیاتر لە ملیارێك دۆلار داهاتیان هەبووە
لەلایەن رووداو 6 کاژێر لەمەو بەر

رووداو - ئاژانسەکان

ساڵانە شاری هۆلیوود هەزاران فیلمی سینەمایی بەرهەم دەهێنێت ‌و لەهۆڵەكانی سینەماكانی ویلایەتە یەكگرتووەكان‌ و جیهان پەخشدەكرێن، بەشێك لەو فیلمانە بۆ چەندین مانگ لەهۆڵەكان بۆ نمایشكردن دەمێننەوە و بەشێكی دیكەشیان زوو لەهۆڵەكان دەچنە دەرەوە.

پیشەسازی سینەمایی ئەمەریكا سەڕەرای ئەوەی ملیۆنەها دۆلاری تێدا خەرج دەكرێت، توانیویانە داهاتەكانیان بەپێی گرنگی‌و خواستی بینەران بگەیەننە سەدان ملیۆن دۆلار. لەساڵی 2014 شدا هۆڵەكانی هۆلیوود فیلمی ( زە پارامید) یان نمایشكرد، كە فێملێكی ترسناكەو باس لەمێژووی ئەهرامەكانی میسر دەكات، ئەو فیلمە توانی لەچەند رۆژی نمایشیدا دەیان ملیۆن دۆلار داهات بەدەست بهێنێت‌و پێشبینی ئەوەش دەكرێت ئەو فیلمە لەماوەی داهاتوو بگاتە ئاستی ئەو فیلمانەی كەداهاتی بێوێنەیی تۆمار بكەن.

لەماوەی پەنجا ساڵی تەمەنی هۆلیوود، بەدەگمەن فیلمەكانی هۆلیوود توانیویانە ئاستی داهاتیان یەك ملیار دۆلار تێبپەڕێنن و تاوەكو ئێستا خەڵك تامەزرۆی بینینی هەبێت. بەپێی داتا بەیزی کۆمپانیاکانی هۆلیوود 18 فیلم توانیویانە داهاتیان لەسەرووی یەک ملیار دۆلاری ئەمەریکی بێت.

یەکەمین 10 فیلمی هۆلیوود کە توانیویانە لەسەرووی دوو ملیار دۆلار داهاتیان دەست بکەوێت بریتی بووە لە ئاڤاتار کە پلە یەکەمی بەدەستهێناوە بە بڕی دوو ملیارو 782 ملیۆن و 275 هەزارو 172 دۆلاری ئەمەریکی و ساڵی 2009 نمایشكراوە.

لە پلە دووهەمیشدا فیلمی تایتانیک بووە کە قەبارەی داهاتی گەیشتووەتە دوو ملیارو 186 ملیۆن و772 هەزارو 302 دۆلار. هاوکات فیلمی زە دارک نایت کە بەشی سێهەمی فیلمی باتمانە، لە پلە دەهەمی ئەو ریزبەندە هاتووە بە قەبارەی یەک ملیارو 84 ملیۆن و 439 هەزارو 99 دۆلاری ئەمەریکی.
