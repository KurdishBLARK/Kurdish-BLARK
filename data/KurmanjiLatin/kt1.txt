Hindek agahî li ser nivîskar û çîrokê
Nivîskarê vê çîrokê, Firat Cewerî, di sala 1959’an de li gundekî Mêrdînê hatiye dinyayê. Ji serê salên
1980’î ve li Swêdê dijî ku li wê derê wek nivîskar, wergêr û weşangerekî kurd pir navdar bûye. Heta niha
romanek û çend kitêbên çîrokan nivîsandine û herwiha berhemin ji Dostoevsky, Steinbeck, Chechov û Yaşar Kemal wergerandine bo kurdî. Qederê deh salan bi navê Nûdem
kovareke edebî derxistiye. Ji bilî karê xwe yê nivîskariyê, wî weş anxaneyeke bi navê Nûdem jî ava kiriye ku bûye yek ji girîngtirîn û
serkeftîtirîn weşanxaneyên kurdî. Nûdemê, di sala 1998’an de bi edîtoriya Firat Cewerî, kolleksiyoneke du cildî ya hemû hejmarên kovara
Hawar ê (pêşî di navbera salên 1932 û 1943 de çap bûbû) belav kirin.

Di wê kovarê de birayên Bedirxanî û rewşenbîrên din ên kurd, bingehên kurmanciya nivîskî ya standard danîbûn.
Berhemeke din a pir girîng a Firat Cewerî jî, amadekirina
Antolojiya Çîrokên Kurdî (2003, du cild) ye; ku bêguman, firehtirîn kolleksiyona berdest e bo edebiyata kurdî.
Çîroka ku me ji bo vê dersê neqandiye, li dor adeta kurdan a razana ser banan, ku havînan li Kurdistanê pir
berbelav e, hatiye hûnandin. Qehremanê çîrokê, mirovekî ji Mêrdînê ye, bajarekî Kurdistanê, ku bo demeke dirêj li Ewrûpayê jiyaye. Gava ku di nav xeyalên rabirdûyê de li ser banê xanî li esman û stêrkên ronak
temaşe dike, dengedengek tê ji mala cînaran. Nivîskar, vê rûdanê ligel xuricîna stêrkekê eleqedar dike.
Çîrok ji kitêba nivîskarî ya bi navê Kevoka Spî hatiye wergirtin (Swêd, Nûdem, 1996)
