كارێ سه‌ره‌كی یێ زانكۆیێ ئه‌وه،‌ گه‌هاندنا پێزانینێن راست و دروست وبرێك وپێكی بۆ قوتابی، زانكۆیا دهۆك هنده‌ك ئارمانج هه‌نه‌ پێكولێ دكه‌ت كو بگه‌هیته‌ ڤان ئارماجان ئه‌وژی:

    ب ده‌ستڤه‌ئینانا به‌رنیاس بوونێ و ناسنامه‌كا تایبه‌ت و هه‌ژی و پێش چاڤ ل سه‌ر شه‌نكستێن زانستی.
    دروستكرنا زه‌مینه‌كا زانستی و فێربوونێ بۆ پشته‌ڤانیكرنا ئه‌كادیمی و دروستكرنا كه‌سایه‌تیه‌كا به‌رهه‌م هێنه‌ر بۆ ده‌رچویێن زانكویێ كو بشێن خزمه‌تا ملله‌تی و جڤاكی بكه‌ن.
    به‌رفره‌هكرنا ئاسویێن ره‌وشه‌نبیری و زانستی د ناڤ جڤاكیدا بۆ پێشڤه‌برنا ئابورێ هه‌رێما كوردستانێ و خوشكرنا ژیارا خه‌لكی.


چونكه‌ زانكۆیا دهۆك ئێك ژ ده‌زگه‌ێن پێشكه‌فتی و سه‌ره‌ رمه‌ د ناڤ جڤاكیدا، دبیته‌ به‌شه‌كێ گرنگ د پێشكه‌فتنا سازیێن ده‌وله‌تێدا ب هه‌ڤكاری دگه‌ل حكوومه‌تا هه‌رێمێ بۆ گه‌شه‌كرنا ئابوری و هزری و ره‌وشه‌نبیری یێن جڤاكی دناڤ ملله‌تێ كورد دا، ب رێكا دروستكرنا په‌یوه‌ندیێن ئه‌كادیمی یێن موكم دگه‌ل كومه‌لگه‌ها ده‌ولی. زانكۆیا دهۆك پێكولێ دكه‌ت بۆ به‌رفره‌هكرنا وان په‌یوه‌ندییان و ره‌وشه‌نبیركرنا جڤاكی و گه‌شه‌كرنا ژیارا خه‌لكێ ده‌ڤه‌رێ.
