مێژوویا زانکۆیا دهۆک UoD
ئێكه‌م كولیژه‌ هاتیه‌ دامه‌زراندن ل زانكۆیا دهۆك كولیژێن پزیشكی و چاندنێ بوون، ل هه‌ردوو سالێن ئێكێ كولیژا پزیشكی 48 قوتابی هه‌بوون، و كولیژا چاندنێ 166 قوتابی. پشتی ده‌ربازكرنا ئه‌و ئابلوقا ئابورییا UN دانایه‌ سه‌ر عیراقێ و یا عیراقێ ئێخستیه‌ سه‌ر هه‌رێما كوردستانێ و ئه‌و بارۆدوخێ ئابوری یێ هه‌رێما كوردستانێ كه‌تیه‌ تێدا، كو روله‌كێ نێگه‌تیڤ هه‌بوو د فالنجیكرنا پێشڤه‌چوونا زانكۆیێ دا. لێ پشتێ ب  دوماهیك هاتنا ڤان گرفتان، زانكو ب هێزه‌كا مه‌زن رابۆ سه‌ر خۆ شیا چالاكیێن خۆ به‌رفره‌ه بكه‌ت و ژمارا كولیژان زێده‌ كه‌ت بۆ 14 كولیژان ژ وان كولیژا ئاداب و ئه‌ندازیاری كو ل سالا 1994ێ هاتنه‌ دامه‌زراندن، پاشانا ل سالا 1996 كولیژا فیته‌رنه‌ری و كارگێری و ئابوری دامه‌زراندن. و سال بۆ سالێ به‌رفره تر وێشڤه‌تر تا ژمارا وان بۆینه‌ (15) كولیژه‌.


زانكۆ كار دكه‌ت بۆ دابین كرنا هه‌ر پێدڤیه‌كا گرنگ بۆ فێربوون وفێركرنێ، ژ ڤه‌كرنا تاقیگه‌هان و په‌رته‌كخانان و خزمه‌تێن كومپیوته‌ری و به‌شێن نافخویی و چالاكیێن گرێدای پروگرامێن خواندنێ ..هتد، بۆ هه‌موو قوتابیێن زانكۆیا دهۆك بۆ دروستكرنا زه‌مینه‌كا گونجای بۆ وان بۆ بده‌ستڤه‌ئینانا باشترین ئه‌نجامان.

زانكۆیێ پلانێن پاشه‌رۆژی هه‌نه‌ ژ وان پلانان پێشئێخستنا شیانێن فێربوونا زمانێ ئنگلیزی ل جه‌م ماموستایان ب رێكا ڤه‌كرنا خولێن به‌رده‌وام یێن فێربوونا زمانێ ئینگلیزی.


زانكۆیا دهۆك كار دكه‌ت بۆ دروستكرنا په‌یوه‌ندیێن نوو دگه‌ل هه‌موو زانكویێن جیهانی و هه‌رێمی و مفا ژ شیان وشه‌هره‌زایێن وان وه‌ربگرن. هه‌روه‌سا بده‌ستڤه‌ئینانا كورسیێن خواندنێ بۆ قوتابی و ماموستایێن خۆ.

نها زاكۆیا دهۆك پتر ژ 40 ئاڤاهیان هه‌نه‌ و پتر ژ 800 ماموستا و 10000 هزار قوتابیان، یا پێكولێ دكه‌ت ئاڤاهیێن خۆ زێده‌تر لێ بكه‌ت سال بۆ سال بۆ خزمه‌تا ده‌ڤه‌رێ. بۆ ڤان هه‌ردوو سالێن بهێت زانكۆیێ پلانێن به‌رفره‌ه و مه‌زن هه‌نه‌
