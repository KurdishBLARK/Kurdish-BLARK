Ziman u Cînî komellayetî
Nûsînî: Profêsor Peter Trudgill 
Wergêran le Inglîsiyewe: Hesenê Qazî

Eger miro Inglîsîy ziman bê yan hêndêk sebaret be komellekanî Inglîsîy ziman bizanê, detuwanê tenê be pêy em belge zimanîyaney lêre da amajheyan pê dekeyn be texmîn pile u helkewtî komellayetî em axêweraney xuwarewe helda. Axêwerî A: I done it yesterday (emin dwênê ewim kird), axêwerî B: I did it yesterday, axêwerî A: He ain’t got it (ew werî negirtuwe), axêwerî B: He hasn’t got it , axêwerî A: It was her what said it (ewe ew bû gutî), axêwerî B: It was her that said it.

Eger miro gwêy lew axêwerane,gwêy lew shitane bê,be texmîn way dadenê ke, B pile u helkewtî komellayetî le A beriztir bê, u miro be dilniyayîyewe cakî bocuwe. Ewe cone ke ême detuwanîn ew jore shitane le yek bikeynewe?
  
Wulamî ew pirsiyare le hebûnî shêwezare zimaniyekan daye ke êsta be lehjegelî cînî – komellayetî yan, le layen hêndêk nûserewe be sojîolêkt nêwzed kirawin. Le nêwan qisekirdinî ew dû axêwerane da jiyawazî rêzimanî heye u ewe serepetêke bo dirkandin u derxistinî pashxanî komellayetî ewan. Her weha ewesh delwê, egercî ewe le ser laperey capkiraw da nîshan nedrawe,ke ew jiyawazîyane hawkat jiyawazî fonêtîkî u dengsazîshyan le nêwan dabê- wate, rawêjhgelî (accents) jiyawazî cênî – komellayetîsh hen. Jiyawaziyekanî nawkoyî komelle însaniyekan le zimanekanyan da reng dedenewe. Deste jiyawaze komellayetiyekan shêwezarî jiyawazî zimanî bekar dehênin u wekû endamanî be ezmûnî komellge zimaniyekan ême (u ew kese Inglîsiyeke le bendî yekemî em kitêbeda) rahatûyn ke axêweran bew pêye polên bendî bikeyn.
  
Jiyawazêtî komellayetî bocî ew karlêkerîyey le ser ziman heye? ême dekrê amajhe be le ber yek ronanî berewpêshjûnî ew shêwezare komellayetîyane u berewpêshcûnî shêwezare herêmiyekan bikeyn: le herdûk nimûnan da berhelist u mewda beruwalet xo derdexen. Lehjenasan (dialectologists ) dozîwyanetewe ke sinûrekanî lehjey herêmî zor jar le tek berhelistî jugrafiyayî,yek degirnewe wekû ciya,zel u com: bo nimûne, gisht axêweranî lehjegelî nerîtî le nawcekanî Birîtanya le serûy comî Humber (le nêwan Linjolnshire u Yorkshire) da wûshey wekû House ( ‘hoose’ [ hu:s] ) hêshta be monophtong* derdebirn, le katêkda ew axêweraney ke xelkî lay Bashûrî ew comen bo cendîn sed sallan joreyek diphtongî**wêney [haws] yan bekarhênawe,u le Dewlete Yekgirtuwekanî Emrîka sinûrî nêwan lehjekanî Bakûrî u Nêwerast ( bo agadarî ziyatir biruwane bendî 8-î em kitêbe)le hêndêk nawcan hawterîbî comî Ohio n. Her weha ewesh rûn buwetewe ke hercendî mewday jugrafiyay nêwan dû lehjan ziyatir bê le rûy zimanîyewe ewendesh le yektirî dûr dekewnewe: bo nimûne, ew shêwezaraney Inglîsîy Birîtanyayî ke le shêwey qisekirdinî London herî dûrin bêguman shêwezarekanî Bakûrî rojhhelatî Sjotland – Bujhan in, u le Emrîkay Bakûrî jiyawazî here gewrey zimanî le nêwan shêwezare herêmiyekanî Inglîsî da be berawurd kirdinî shêwey qisekirdinî Newfoundland u Mississippi be juwanî derdekewê.
  
Berewpêshcûnî shêwezare komellayetiyekan renge bikrê be heman shêwe- wate berhelstî komellayetî u mewday komellayetî da shî bikirênewe. têwe hatin u wexokirdinî nêshane u xesletêkî zimanî bo nêw komellêk dekirê be hoy berhelste komellayetiyekanî cênayetî, temen, regez, dîn yan hokargelî dîke berbest bikirê. u mewday komellayetî lewaneye herheman jore karlêkerî hebê ke mewday jugirafiyayî heyetî: bonimûne,tazeyetiyekî zimanî ke lenêw desteyekî hereberzî komellayetî dest pêdeka kartêkerî le nêw destey here nzmî komellayetî da î here duwayî ye, eger kartêkeriyekî ewtoy her hebê. ( legel eweshda, iême debê ushiyar bîn , u gisht ew jiyawaziye komellayetîaney zimanî tenê herbewshêwe tewaw mîkanîkiye shî nekeynewe, cunkû her wek le bendî yekemî em ktêbe da dîtman, bocûn u dîtin sebaret beziman be ashkirayî rolêkî girîng degêrê le parastin yan rewandinewey jêyawaziye lehjeiyekanda.)

Lenêw hemû shêwekanî jiyawazêtî komellayetî da, bo nimûne, jiyawazî cînayetî, temen, jîns,regez yan dîn, iême lem bende da debê le ser ew shêwe taybetiye le jiyawazêtî komellayetî jext bikeynewe ke lenimûney axêweranî A uB da nîshaniman da _ wate tuwêjhbendî komellayetî. twêjhbendî komellayetî zaraweyeke bo amajhebe kelekebendî destekan lekomel da dekardekirdrê betaybetî le ruwî destelat, serwet u dewlemendî u plewpayewe. le komelle pîshesaziyekanî rojhawa da ewe shêwey tuwêjhbendî cînekomelayetiyekan bexoyewe degirê, u debête hoy peydabûnî lehjegelî cînî komellayetî le ruwî zimaniyewe. (gisht pirsî cînî komellayetî le rastîda ta radeyek jenjaliye, betaybetî le ber ewey ke komellnasan lemer tebî'etî rasteqîne, mana u nêwerok yan hebûnî cînekomelayetiyekan hawranîn. legel ewesh, lêre da bejê niye hewl bidrê bo rîzkirdin yan helsengandinî bocûnî jiyawaz ke sebaret bew babete lelayen têorîzananî komellnasewe hatûnete gorê. her renge ewende bes bê hêmay pêbikeyn ke begishtî cîne komellayetiyekan be koy ew takuterayaney dadendrên ke xesletî wekû yekî komellayetî u/iyan abûrîan heye. bocûnî gishtî lemer cînî komellayetî le zorbey lêkolînewe zimaniyekanda le birgekanî xuarewe da derdekewin.)
 
Legell eweshda,twêjhbendî cînî – komellayetî diyardeyekî jîhanî niye. Bo nimûne,le Hîndûstan, komellî nerîtî be kastî (castes) jiyawaz dabesh buwe. Le ruwangey zimannasêkewe, lêkolînewe u shîkirdinewey lehjegelî kast ta radeyek le lehjegelî cînî komellayetî hasantire. Ewîsh leber eweye kastekan be rêjhe pitewtir u xoragirtirn, be rûnî nêwyan lêndirawe, be tewawî le yektirî jwê kirawnetewe,ser be ewan bûn u endametî têyanda mîratiye u deretanî zor kem heye bo dest berdan le kastêk u cûne naw u legel kewtinî kastêkî dîke.
  
(diyare ewe heta bilêyî sade kirdinewey ew cemke ye,mebestî serekî min lêre da eweye ke jext le ser jiyawazî nêwan kast u komelle cînayetiyekan bikemewe.) Le ber ew jwêkirdinewe ashkirayey xelik be destey taybetî u jiyawaz, jiyawazî lehjeyî le nêw kastekan da be ashkirayî bederewen, u jiyawazî komellayetî de ziman da hêndêk jar gewretir u ziyatirin le jiyawaziye herêmiyekan. Xishtey jhimare 2 ew xalane nîshan deda lemer zimanî Kannanda, ke zimanêke le binemaley Diravîdiyayî Bashûrî Hîndûstan ke xizmayetî legell zimanî Tamîl da heye. Ew xishte jhimareyek lew shêwane nîshan deda ke le layen Birahmînekanewe bekar dehêndirên,ke beriztirîn kastin, u hawtakanyan le qisekirdinî kaste xuwarewetirekan, le dû sharî Bangalor u Dharwar nîshan deda, ke nizîkey 350 mîl ( 400 kîlomîtir) le yektirî dûrn.

Sê nimûney yekem nîshan deden ke, egercî formekanî Bangalor u Dharwar bo kaste xuwarewetirekan wek yek wan, belam kastî Birahmîn formî ewtoy heye ke nek her jiyawazin le kastekanî dîke belkû lew dû share da de nêw yektirîsh da le yek jiyawazin.
  
Xishtey 2. jiyawaziyekanî herêmî u kast le zimanî Kannada.
 
Birahmîn sharî dharwar ' heye' eda sharî Bangalor ide, Dharwar ' lenêwê da' –olage , Bangalor –alli nawgirî cawg: Dharwar- likke , Bangalor-ök , nawgirî awelnawî kirdarî, Dharwar -ö, Bangalor –ö Dharwar , 'danîshe' küt- , Bangalor küt- , jênawî în'îkasî , Dharwar kö, Bangalor kö kastî xeyrî Birahmîn le sharî Dharwar ' heye' ayti , le sharî Bangalor ayti , Dharwar ' le nêwê da' ,- àga Bangalor –àga , nawgirî cawg: Dharwar –à, Bangalor –à , ' danîshe' Dharwar kunt- , Bangalor kunt- jênawî în'îkasî, Dharwar kont-, Bangalor kont formekanî kastî beriztir zor le formekanî xuwarewetir nawceyîtirin. ( duwatir debînîn sebaret be shêwezare cînayetiyekanî Inglîsî ewe be pêcewane ye. )sê nimûney duwem nîshan deden ke le nêw deste komellayetiyekan da weyekcûn ziyatire ta deste jugrafiyayiyekan- mewday komellayetî zor ziyatir le mewday jugrafiyayî jiyawazî dexate nêw destekan.
  
Le komelle cînayetiyekanî dinyay Inglîsî zimanda barudoxî komellayetî zor legoranhatûtire, u her boyesh barudoxî zimanî zor aloztire,be lanî kemewe le hêndêk ruwewe. cuwarcêwey cîne komellayetiyekan be rûnî diyarî nakrê yan sheqlî hebûnêkî sinûrdiyarîkirawyan lê nadrê, belkû tenê wekû koyek le xelik dadendirên ke xesletî wekûyekî komellayetî u abûrîyan heye; u wegerkewtinî komellayetîyan wek yeke - jûle bo serewe u xuwarewey hêrarshî komellayetî – be tewawî delwê u rûdeda. Ja ewane shitekan bo her zimannasêkî ke biyewê shêwezarêkî taybetî shî bikatewe zor ziyatir dijhwartir deken- komelleyek hercendî jorarwjor u ceshnawceshin bê, têyda zimanîsh her ewende jorajor u ceshnawceshne. Be sallanî dûr û dirêjh helwêst u kardanewey zimannas le hember ew pêcelpêcî u alozîye be gishtî nedîtin u caw lê helbuwardin bû- ewesh be dû shêwey ta radeyek jiyawaz.
 
Zor le zimannasan le lêkolînewekanî xoyanda jextyan le ser "idiolect" dekird – wate shêwey qsekirdinî take kesêk le katêkda u be shêwazêk – ke ewesh wa dadendira – (be gishtî ewe zor rûdeda - biruwane laperey 29-î deqî Inglîsî em kitêbe) zor be qa'îdetir bê le shêwey axaftinî komellgeyek le gishtî xoyda. Le layekî dîkewe, lehjenasan (dialectologists), le lêkolînewey xoyanda jextyan dekird le ser shêwey qisekirdinî zaniyarîderanî derewey sharan u gundan, u betaybetî le shêwey qisekirdinî ew jore xelkane wurd debûnewe ke xwêndewarî kemyan hebû u le gunde tak kewtûwekanda dejhiyan,u zor be taybetîtir le waney ke zimannasî Kanadayî Jhajk Jhambers nêwî nawe 'NORMS' - nêrîney besaldacûy nejûlî gundnishîn – (none – mobile older rural males) ( hoy ewey ewan piyawanyan le ber caw girtuwe u nek jhinan le bendî 3-î em kitêbeda rûn dekrêtewe). Helbet, tenanet gunde picûkekanîsh le rûy komellayetiyewe jorajor u ceshnawceshnin, belam le gundekan da cawhelbuwardin lew rastiye le share gewrekan hasantire.
  
Le gel eweshda, tenê bejê ye bigutirê, ke dû shîkirdinewey zêdey dîkesh hen ke bocî lehjenasan bew shêweye jextyan le ser nawce gundiyekan dekird. yekem,ewan pêyan xosh bû zor le nîshanekan u xesletekanî lehjey ber bas ke le halî awêlkedan da bû be belge ko bikenewe ber lewey ew jore lehjane be tewawî kip bin u nemênin. duwem,hestêk hebû ke le shwênêk le qisekirdinî xelkî besaldacûtir da sharabuwewe, qise kirdinî xelkî nexwêndewar u perwerde nedîtû lehjey 'rastî' u ' resen u pak' bûn ke bere bere le ber karlêkerî shêwezarî standard shêwa bûn,belam lehjenasan deyantuwanî biyandoznewe u shîyan bikenewe eger ewan zîrek bûbayen. (ewe derkewt ke cemkî lehjey yekdestî ' resen u pak' îsh ta radeyekî zor cemkêki efsaneyî ye:hemû layenî ziman dekewête ber kartêkerî jiyawazî shêwazî u komellayetî, cunkû hemû komellge însaniyekan le barî karkirdewe le astî jorbejor da jiyawaz, jorawjor u ceshnawceshnin. Hemû shêwezarî zimanîsh dekewne ber kartêkerî goran. Boye,tenanet le lehjeyekî here tak kewtû u here xoparêzî gundîsh da towêkî jiyawazîkerewe heye. )Le gel eweshda,lehjenasan bere bere boyan derkewt ke tenê be lêkolînewey qisekirdinî axêweranî besaldacûtir,u nexwêndewar u perwerde nedîtû ewan wêneyekî natewaw u na durustî qise kirdinî nawce jiyawazekanyan dest dekewê. (bo nimûne, belgekanî astekirdinî lêkdanewey lehje Inglîsiyekan nîshan deden ke le gerek u dewerî sarî Surrey, ke le tenîsht xuwarûy London helkewtuwe,nawceyeke lewê xelik /r/ î na ber le vokal le wushey wekû yard u farm da telefûz deken (birwane laperey 149-î deqî Inglîsî em kitêbe)le katêk da herkes cûbête Surrey dezanê ke ewe lay beshêkî zor le danîshtûwanî ewê wa niye.)

duwatir lehjenasan destyan kird bewey ke zanyarî komellayetî u her weha jugrafiyayîsh le lêkdanewekanî karî xoyan le mer lehjekan ziyad ken. Bo nimûne,ew kesaney le ser etlesî zimanî le Dewlete Yekgirtuwekanî Emrîka u Kanada karyan kirduwe,ew karey ke le sallanî 1930 yekanî Sedey rabirdû da destî pêkird bû,zanyarîderekanî xoyan be ser sê deste da dabesh kird,ziyatir be pêy piley xwêndewarî u perwerdey ewan, u bew shêweye rehendêkî komellayetîshyan le zanyarî zimanî xoyan ziyad kird. Ewan her weha ,ta radeyek be parêzewe,destyan kird be lêkolînewey qisekirdinî nawce shariyekanîsh. Legel eweshda,de rastîda ta duway kotayî hatinî sherî Duwemî Dinya girewey pêcû, ke zimannasan dest biken be têgeyishtin lew rastiyey ke sinûrdarkirdinî lêkolînewekanyan be shêwey serekî be nawce gundiyekan karêkî wa deka ewan sebaret be qisekirdinî zorbeyekî heraw le danîshtûwan naagadar bin u le serî nezanin – wate shêwey qise kirdinî ewaney le sharekanda dejhyan. komellêkî zor zanyarî zimanî ke hem serbexo cawrakêsh bûn u be tuwanayekî benirx bûn bo tîorî zimanî le dest cûn. Leber ewe, nûsrawey wek shêwey qisekirdinî sharî New York u telefuzkirdinî Inglîsî le sanfransîsko seriyan helda. legel eweshda, lêkolînewe le lehjey sharekan gîrugiriftêkî dîkey leber dem qut buwewe - ey dad u bêdad zimannasêk con detuwanê ' shêwey qise kirdinî sharî New York' shî katewe- sharêk ke hesht mîlyon yan ziyatir danîshtûy heye? ewe cend rast bû ke be girdibrî amajhe be 'zimanî Inglîsî le Sanfransisco' bikrê le katêkda shîkirdinewe u lêkdaneweke tenê le ser binemay shêwey qisekirdinî jhimareyekî kem le axêweran le nêw bedeyan hezar kes kirabû ke miro deytuwanî lêy bikolêtewe ـ be gutinêkî dî, gelo rewa bû yan ewendey dehêna mêtodî nerîtî lêkolînewey lehjenasî gundiyane bo lêkolînewe le lehje u shêwey axawtinî nawce gewre shariyekan dekar bikirdirê? duwa jar wulamî ew pirsiyare derkewt ' na' bê.
  
Ew lehjenasaney le lehje shariyekanyan dekoliyewe u têgeyishtin nabê mêtodî kon bekar bihêndrê nacar man rêgeyek bibînnewe bo ewey, shêwey qisekirdinî sharocke u sharegewrekan be tewawî u be durustî shî bikenewe u le wulamdanewe bew gîrugirfte da bû ke lehjenasî sharîyane duwajar bû be zimaninasî komellayetî. Le sallî 1966 zimannasî Emrîkayî William Labov kitêbî 'twêjhbendî komellayetî zimanî Inglîsî le sharî New York' î bilaw kirdewe u akamekanî helsengandinêkî berbilawî shêwe qisekirdinî New Yorkî têda bû. Labov ew cawpêkewtinaney kirdibûnî hemûyanî le ser rêkordir aste kirdibû, ewîsh nek her legel cend kesêk, belkû legell 340 kes. Lewesh girîngtir, ew zanyarîderekanî xoy be rêgey dost u nasiyawan u pêwendî shexsî destbijhêr nekirdibû (wek ewey pêshûtir dekra),belkû ew karey be rêgey nimûneyekî legotre ke zanstane gelale kirabû berêwe bird,bew manaye egercî nedekira legell hemû kes cawpêkewtin bikrê,belam hemûkes derfetî yeksanî hebû ke bo cawpêkewtin destbijhêr bikrê. Be bekarhênanî mêtodî komellnasane wek nimûne hênanewey legotre bo nêw zimannasî,Labov le wuzey da bû ewe pasaw bida ke shêwey qisekirdinî zanyarîderekanî berastîsh nwênerayetî shêwey qisekirdinî xelkî New York deken (yan belanî kemewe ew nawce taybetîyey ke ew lêy kolîyewe, wate berî xwarewey rojhhelatî shareke). Leber ewey zanyarîderekan nimûneyekî nwênerayetêtî bûn, boyesh shîkirdinewe zimaniyeke detuwandira bigutrê shîkirdineweyekî duruste sebaret be hemû ew shêwezaraney Inglîsî ke le nawceke qiseyan pêdekira. Labov her weha, jore têknîkêkîshî pêshxist, ke duwatir tewawtir kira,bo derxistinî qisekirdinî asayî le xelik sereray le berdest dabûnî rêkordir (ewe berewpêshcûnêkî zor girîng bû ke ême le bendî 5-î em kitêbe da ziyatirî le ser deroyn.) Ew her weha hêndêk mêtodîshî dahêna bo pêwanî cendayetî zanyarî zimanî, ke beshêkî le xuwarewe da bas dekeyn. Leweta ew pêshkewtine zor lêkolînewey dîke sebaret be lehje shariyekan, le zor shwênî diniya kirawin,her be pêy ew cuwarcêweyey ke Labov daynawe.
  
Ew mêtodaney Labov pêshî xistûn selmandûyane ke zor girîngin bo lêkolînewe le lehje u rawêjhgelî cînî komellayetî. Mêtodekanî lehjenasî nerîtî dekrê bejê bin bo shîkirdinewe u baskirdinî lehjegelî kastekan(egercî ewesh qisey le sere, cunkû her takêk,egercîsh destbjhêr kirabê, rêy têdecê jiyawaziyekî hênde zorî legell destey kasteke be gishtî nebê. Belam le lêkolînewey cînî komellayetî da nakrê be destbjhêrkirdinî axêweranî takutera ewan wek axêwerî gisht cîneke bijhmêrdirên. Ewe pinktêkî girîng bû ke le layen Labovewe nîshan dira. shêwey qisekirdinî axêweranî takane ( îdîolêktekanyan) lewaneye ta radeyekî bercaw le shêwey qisekirdinî ew kesaney wek ewanin jiyawaz bê,lewesh ziyatir, le nêw xoyda, detuwanê zor nashêlgîrîsh bê. shêwey qisekirdinî zor le xelkî New York be shêweyekî be tewawî le gotire u cawerwannekiraw derkewt jiyawaz bê. Jar jar ewan dengî /r/ yan le wushey ‘guard’ da derdebirî u jar jar kiloryan dekird. Hêndêk jar ewan ‘beard’ u ‘bad’ yan be heman shêwe derdebirî u jar jar be jiya telefuzyan dekirdin. Zimannasan le rûy nerîtiyewe nêwî ew jore telefuzkirdinyan nawe ' jorajorî azad'. Legel eweshda,Labov selmandî ke ew jorajoriye azad niye. Be leber cawgirtinî pêshxanî komellgey zimanî le gishtî xoyda,ew jorajoriye le gotire nebû, belkû hokargelî derewey zimanî be shêweyekî tewaw caweruwankiraw eweyan diyarî dekird. Wate,miro natuwanê le boneyek da pêshbînî bika ke takuterayan delên ‘jah’ yan ‘jar’ ,belam dekrê nîshan bidrê ke,eger axêweran ser be cênêkî komellayetî, hawtemen, hawjîns bin , ewan shêweyek yan shêweyekî dîke be texmîn x le sed jar be shêwey mamnawendî, le barudoxêkî lebercawgîraw da, bekar dehênin. îdîolêkt (shêwey qisekirdinî takekesî) lewaneye le gotire bê, belam shêwey qisekirdinî gomelge zimaniyeke tewaw caweruwankiraw bû. Her conêk bê,be rêgey ew jore mêtodaney Labov bekarî hênan, gîrugiriftî nahawjînsî u nek wekûyekî komellge zimaniyekan, be lanî kemewe, ta radeyek yek la kirawetewe. êsta ême detuwanîn nîshane u xeslete zimaniyekan be durustî le cînî komellayetî girê deyn, u bew rêgeye da wêneyekî rûntir le jiyawazêtî lehjey komellayetî wedest bihênîn.
  
Ta ew jêyey ke degerêtewe ser zimanî Inglîsî, le mêjhe zimannasan dezanin ke lehje u rawêjhe (dialects and accents ) jiyawazekan pêwendiyan heye be pashxanî jiyawazî cînî komellayetiyewe. Le Birîtaniya, ême ta radeyek be shêweyekî sadekirawe, detuwanîn barudoxî êstekanê be shêwey xuwarewe shî bikeynewe. Lehje xo parêzekan,u, be taybetî lehje shariyekan – shêwezare konebawekan ke î destekanî here xuwarewey hîrarshî komellayetîn – bere bere be jûlan u derkewtin le nawcey derewey sharan ra degordirên. Ew xaley le bendî yekemî em kitêbeda le mer sefer kirdin le Norfolkewe berew Suffolk basman kird be tewawî sebaret be sefer kirdin le Jornwallewe berew Aberdeenshewe her waye: lew nawbere da zinjîreyek lehjegelî jiyawaz hen ke wurde wurde decin debal yektiriyewe. Ew zinjîrane wek zinjîrey lehjeyî amajheyan pê dekirê – jhimareyekî zor lehjey jiyawaz, belam be asayî nek jwey nastandard ke be rêgey zinjîrêkî weyekcûn beyekdî bestirawnetewe,belam le lehjekanî qefî here serewe u here xuwarewey ew zinjîre dûrin u weyan nacn. Ewe le mer seferkirdin le Bangor, u Maine ,Tallahasse,Florida, yan le serêkî Alman yan Feranse yan Italiya bo serêkî dîkeyan her awaye.
 
Le Birîtaniya, legell eweshda,le serêkî dîkey terazûy komellayetî da, barudoxeke zor jiyawaze. Axêweranî cînî here berzî cînî komellayetî lehjeyek bekar dehênin ke ême wek lehjey Inglîsî standard amajheman pêkird,u her wek le bendî 1-î em kitêbeda dîtman,tenê hêndêk jiyawaze le beshe jiyawazekanî wulat da. Ba nimûneyekî qamûsî bas bikeyn, le lehjey Inglîsî standard da taqe wusheyek heye bo ‘sjarejrow’ dawel,ewîsh shitêke wek însan razêndrawetewe ke jûtbendan le zewiyekanyan daydeceqênin bo tirsandin u rewandinewey balndan,le layekî dîkewe, le nêw shêwezare herêmiyekanda ême zor wushey nawceyîman heye her bo em manaye, wek bogle,flay-jrow, mawpin, mawkin, bird- scarer, moggy, shay, guy, bogeyman, shuft, rook – scarer u cendîn wushey dîkesh [be pêy qamûsî Henbane Borîney Hejhar, em wushane: daleho,dawil,dalo le kurdîda hawatay dawel in – têbînî wergêr). Her ew jore nimûnane le jiyawaziye rêzimaniyekanîshda debîndirênewe. Bo nimûne ême le Inglîsî standard da hem ristey wek:He’s a man who likes his beer ( ew piyawêke ke awîjoy xoy pê xoshe) u hem ristey wek: He’s a man that likes his beer debînîn. Belam jorawjorî herêmî le shêwezare nastandardekanî Inglîsî Birîtaniyayî da zor lewane ziyatirin. Gisht em nimûnaney xuwarewe ke yek manan hemûyan bekar dehêndirên. He’s a man who likes his beer, He’s a man that like his beer, He’s a man at likes his beer,he’s a man as likes his beer, He’s a man weat likes his beer, He’s a man he like his beer, He’s a man likes his beer.
 
Ta ew jêgeyey ke degerêtewe ser rawêjh (accent ), barudox le Birîtaniya hêndêk jiyawaze,ewîsh leber helkewtî takaney RP wate (telefuzî we xokiraw).
  
(ewe bew manaye niye bigutrê ke le nêw RP da jorawjorî niye, belkû mebest eweye ke ewe le rûy herîmiyewe diyarî nakirê, wate le hershuwênêkî înglîstan da, u belanî kemewe le hêndêk beshekanî dîkey shanshînî yekgirtû da, zinjîreyek le rawêjhan hen, le rawêjhî RP yewe bigire, ta degate rawêjhe jorbejore nawceyîyekan, u ta degate ew rawêjhey ke be rawêjhî here nawceyî cînî here xuwarewey komellayetî dadendirê. Le xishtey sêyemda cilonayetî telefuz kirdinî wusheyek, wate ‘home’ nîshan dirawe. Le hêlî serewey xishtekeda  tenê yek shêwey derbirînî wusheke debîndirê le katêkda le hêlî here xuwarewe da 8 jore telefuz kirdin nîshan dirawe, lewesh ziyatir, bûnî shêwe rawêjhî Edinburgh u Newcastle  ke [ho:m] wekû yek derdebrin le hêlî duwem da u betaybetî shêwey derbirînî [ houm] le rawêjhî Liverpool u Bradford da, nîshan deda ke hêndêk le telefuzkirdinekanî xeyrî RPî le  beshe jor be jore kanî wulat da degene astî standaredekanî telefuz kirdinî herêmî, u kemtir le rawêjhî nawceyî da berteng demêninewe.  Ême lemêjhe agaman lew jore jorawjoriyey lehje u rawêjhî komellayetî u herêmî heye,u  ta radeyekî bash agadar kirawîn sebaret be coniyetî RP. legell eweshda, ta ber lewey ew jore lêkolînewane dest pêbikrên,ême nemandezanî ke RP  u rawêjhekanî nêwerast u rawêjhgelî here nawceyî be ci shêweyek pêwendîyan be  cînî komellayetiyewe heye; neman dezanî RP ta cendey terazûy komellayetî u le shwênî  jiyawaz con birr deka, neman dezanî ci jore axêwerêk telefuzî standardî herêmî  bekar dehênê; neman dezanî be wurdî rawêjhgelî nêwerast u benawceyî kiraw cine.  
Zimannasî komellayetî manay eweye ke ême êsta le helumerjêk dayn bo wulamdanewey  
ew pirsiyarane.
  
Xishtey 3. shêwey telefuzkirdinî wushey ‘home’ be rawêjhî RP u rawêjhî nawceyî RP le Edinburgh høum, le Newcatle høum, le Liverpool høum, le Bradford høum, le Dudley høum, le Norwich høum, le London høum rawêjhî nêwerast le Edinburgh ho:m , le Newcastle ho:m , huom le Liverpool ,houm , le Bradford houm, h):m le Dudley h)um , )um le Norwich hu:m , hum le London hAum, Aum rawêjhî  here nawceyî le Edinburgh he:m , le Newcastle heim, jhem, le Liverpool oum, le Bradford  ):m , le Dudley wum , le Norwich um, le London aewm  Eger bimanewê wêneyekî durust le pêwendî nêwan ziman u twêjhbendî komellayetî wedest bihênîn debê bituwanîn her dûk diyardey zimanî u komellayetî bipêwîn bo  ewey bituwanîn ewan be durustî le yek bibestînewe u pêwendîyan diyarî bikeyn.
  
Ta ew jêyey ke degerêtewe ser cînî komellayetî ewe berêjhe be hasanî (egercî wenebê zorîsh hasan bê) dekrê be rêgey mêtodî komellnasanewe rabiperêndirê wate xishteyekbe jhimarewe bo takuterayan lemer pîshe, dahat, astî xwêndin u perwerde u/yan xesletekanî dîkeyan saz bikrê duwaye ewan wek girûpêk bixirêne pal deste dîkey kexishteyan bo saz kirawe (egercî pasawdanî dabeshkirdin be ser destey jiyawaz da lewaneye qisehelgir u jenjalî bê). Pêwanî ziman zor lewe dijhwartire. Ew careseriyey wa le layen Labovewe pêsh xirawe u dahatuwe u lew demiyewe le layen kesanî dîkeshewe bekarhêndrawe birîtiye lewey ew nîshane zimanîaney pêyîyan zandirawe le bercaw bigîrên,yan bepêy lêkolînewey pêshûtir yan be pêy texmîn u legotre le layen axêwerî zimannasewe, bo  derxistinî jiyawazî le nêw ew komellgeyey lêy dekoldirêtewe, u be shêweyek be hasanî le pêwan dê. Bo nimûne,le dû helsengandinî jiyawaz da,yekyan le Detriot, le  DewleteYekgirtuwekanî Emrîka, u ew dîyan le Norwich, le Inglîsîtan,  derkewit ke nîshaney rêzimanî wekûyek bew shêweye lebartir u bejêtire. Le Inglîsîy standard da kesî sêyemî zemanî êstay shêwey takî kirdar pashgirêkî heye, ke le rênûs da be -s derdekewê,ke le xelkî dîkey jiwê dekatewe: I Know Emin dezanim , we know ême dezanîn, they know Ewan dezanin, belam bo kesî sêyem she knows Ew dezanê. Le Angliay Rojhhelat , ew nawceyey Inglîstan ke Norwichî lê helkewtuwe, u le Detriot em –s e zor jar dernakewê,  belanî kemewe le qisekirdinî hêndêk xelik da. wate miro dekirê gwêy lem shêwane bibê: She like him very much , He don’t know a lot , do he ?, It go ever sofast.
  
Leber ewey Inglîsî standard –s î heye, u le ber ewey shêwezarî standard be gishtî le deste here berze komellayetiyekan shêwezarî her nizîke, gomanî ewe hebû lewane ye pêwendiyekî rastewxoy dûlayene le nêwan helkewtî cînî komellayetî u bekarhênanî -s da hebê. Lêkolînewe lew egere berêjhe hasan bû, cunkû hîc dijhwariyek bo pêwanî ew nîshane zimaniye le gorê da nebû: tenê be gwêgirtin lew newaraney le katîhelsengandinekeda aste kirabûn u bijhardinî ewey ke axêwer cend jarî –s bekarhênawe ewe rûn debuwewe. Akamî ew lêkolînewane le nêw axêweranî xelkî Norwich le Birîtaniya u axêweranî Emrîkayî Efrîkayî le Detriot eme nîshan deda. Lêkolîneweke derî dexa ke ew gumaney heye tewaw pasa dedrê – wate bûnî hawpêwendiyekî ashkira le nêwan cînî komellayetî u bekar hênanî –s da. ( le lêkolînewekeda zaniyarîderanî xelkî Norwich be ser pênj destey komellayetîda dabesh kirabûn – twêjhî nêwerastî cînî nêwerast; twêjhî xuwarewey cînî nêwerast; twêjhî serewey cînî kirêkar, twêjhî nêwerastî cînî kirêkar u twêjhî xuwarewey cînî kirêkar – be gwêrey pinketekan le lîstey cînî komellayetî da. Ew zimannasaney legell zaniyarîderanî Detriotî karyan dekird ewanyan be cuwar destey cînî komellayetî dabesh kirdibû.) Lêresh da pêwendî nêwan cînî komellayetî u bekarhênanî – s tewaw be ashkirayî derkewit.
  
Ew barudoxey le merr her dû nimûnekan le serewe da wêna kira dekrê wekû nimûneyekî têkelawbûnî lehjeyî dabindirê. ême detuwanîn bilêyn,ke le nimûney yekemda,ême de rastîda legell dû lehjey jiyawaz berewrûyne, yekyan –s bekar dehênê u ewî dîkeyan bekarî nahênê. (koy pinketekanî twêjhî nêwerastî cînî nêwerast le Norwich hêndêk pishtî ew bocûne degirê. ) Duwaye ême detuwanîn bilêyn ke ew dû lehje jwêyane be rêjhey jiyawaz le layen axêweranî ser be cînî jiyawazewe têkel dekirdirên. Le rastîda ewe lewaneye shîkirdineweyekî benirxî mêjhûyî bê bo selmandinî ewey ke barudoxeke con hatuwete gorê. Legel eweshda, be bocûnî min , bashtir eweye ke ew barudoxe wekû nimûneyek le jorawjorêtî zatî shî bikirêtewe. Jorajorêtî zatî manay ewe ye ke jorawjorî le ber têkelabûnî dû yan shêwezarî ziyatir niye belkû beshêkî jwênekraweye le shêwezareke xoy. Boye be pêy ' rwangey têkelawî lehjan' axêweranî Detriotî le ber ewe shêwey gerdankirdinî kirdar degorin cunkû ewan Inglîsî reshî Detriotî têkelawî shêwe qisekirdinî (ke le shêwey 'resen'î xoyda –s î niye)Inglîsîy standard deken ( ke em –s î heye). Le layekî dîkewe, be pêy ' ruwangey ' jiyawazêtî zatî' ew jorawjoriye tenê xesletêkî Inglîsî Emrîkayî Efrîkayî Detriote. Belgey selmandinî em ruwangey duwayî ewe ye ke ew jorawjoriye le astêkî berbilaw da xoy derdexa, ci le nêw gisht axêweran da u ci le jhimareyekî berbilawî nîshaney dîkey zimanîda. shitêkî ew bocûn zor rûntir dadegrêtewe ewe ye,ke em shêwe le jorajorêtiye tenanet le shêwey qisekirdinî mindalanî zor kem temenîshda bedî dekrê ke qet nekewtûnete ber karlêkerî lehjekanî dîke. Wa wêdecê jorawjoriyekanî zimanî le zatî xoyanda wekû qa'îde u rêsayek legoranhatû bin ta ewey ke rêzper bin,u renge jiyawazêtî zatî hawtayekî zimanî negunjan u newekûyekî komellayetî bê.
  
Jhimareyekî dîkesh le nîshanekanî rêzimanî, ke ta radeyek aloz u pêcelpêcin, nîshan dirawin bo bestineweyan be cînî komellayetî her le gwên ew nimûne –wate, be destinîshankirdinî radey diyarkewtin u bûnyan u le nêw lehje cînayetiye jiyawazekanda ( be bê ewey lêk dabirabin). Bo nimûne, lem ristaney xuwarewe wurd binewe katêk bimanewê le doxî nefî da deryan bibrîn: I jan eat anything, Emin detuwanim hemû shitêk bixom. le shêwezarî standardî Inglîsîda dû rêge heye bo derbirînî em risteye le doxî nefî da, yan kirdareke dexirête doxî nefî yewe ke risteyekî away lê saz debê: I can’t eat anything, Emin natuwanim hemû shitêk bixom,yan dekrê jênaweke bixrête doxî nefî yewe: I can eat nothing (heman shit le ristey hawshubar da ke herfî te'rîfêkî nadiyar yan jênawêkî nadiyarî têda bê her awaye. ) legell eweshda, le hêndêk le shêwezarekanî Inglîsîda derfetêkî sêyemîsh heye- ke ême detuwanîn hem kirdar u hem jênawe nadiyareke bixeyne doxî nefî yewe: I can’t eat nothing, Emin natuwanim hîc bixom.
  
Be temasha kirdinî ew lêkolînewey le Detriot kirabû, derkewit pêwendiyekî ashkira le nêwan bekar hênanî sê shêwey xistine doxî nefî kirdin – dûjar, bashtir, fire jar - u cînî komellayetî le ara daye. le sedî bekar hêndiranyan le shêwe nastandardekanda awa bû. le nêw twêjhî serewey cînî kirêkar 2, le nêw cînî xuwarewey cînî nêwerast 11, le nêw twêjhî serewey cînî kirêkar 38, le nêw cînî xuwarewe cînî kirêkar 70. – lêreshda her heman nimûney cînayetî debînîn,u dîsan derdekewê ke hîc cînêk be shêlgîrî tenê jore shêweyek yan yekîdî bekar nahênê.
  
Rawêjhekanî ‘accents ‘, cînayetî, be pêcewaney xeslete rêzimaniyekan be ruwalet pêwecaranyan zor dijhwartire. ême wekû axêweranî xojêyî [Inglîsî],be pêy ezmûnî xoman dezanîn ke zinjîreyekî berbilaw ke morkî komellayetîyan pêwe diyare hen,belam gelo ême be wurdî ew nîshane fonêtîkî u dengsazîyane cilon be derxere (parameters) komellnasanekanewe bilkênîn u pêwendiyan pê bideyn? Mêtodî asayî ewe ye ke tak tak, le telefuzî vawêlekan u konsonantekan bikoldirêtewe. Bo nimûne,be rêjhe hasane bûn yan nebûnî dengêkî konsonantî taybetî le kutêkî qise kirdin da bijhmêrdirê. Le sharî Norwich lem sê nîshanane koldirawe:

1. le sedî hebûnî n’ le beramber ng le wushegelî wek walking,running u htd da – [w):kn] le ast [w):ki?] da.  
2. le sedî hebbûnî bestî gerûyî (glottal stops) le ast t le wushey wekû butter, bet u htd da. – [ba?e] le beramber [bata] da.  
3. le sedî ' hs-î kilor ' le beramber ‘e’ le wushey wekû hammer,hat u htd da. [aeme] le beramber [haema] da.
  
Le xuwarewetir da radey derkewtinî ew konsonantane bas dekeyn. Ew sê konsonantane be ashkirayî derxerî bashin bo helkewtî cînî komellayetî le Norwich, u be taybetî wekû derxer girîngin bo nîshandanî ewey ke be gishtî axêwer endamî cînî nêwerast yan cînî kirêkare. Lewesh ziyatir, wa wêdecê nekrê basî rawêjhgelî jwêy cînî komellayetî pasawî bo bihênrêtewe- belkû dîsan zinjîreyek le gorêdaye,ke zorbey axêweran jarêk telefuzêk dekar deken u jarêkî dîke telefuzêkî dîke. Formekanî xeyrî RP ( telefuzî wexokiraw) bo derbirînî sê konsonantan le Norwich. Ng – (cend lesed) le nêw twêjhî nêwerastî cînî nêwerast 31, le nêw cînî xuwarewey cînî nêwerast 42, le nêw twêjhî serewey cînî kirêkar 87, le nêw tuwêjhî nêwerastî cînî kirêkar 95, le nêw cînî xwarewey cînî kirêkar 100. t (cend le sed) le nêw twêjhî nêwerastî cînî nêwerast 41, le nêw cînî xuwarewey cînî nêwerast 62, le nêw twêjhî serewey cînî kirêkar 89, le nêw twêjhî nêwerastî cînî kirêkar 92, le nêw cînî xuwarewey cînî kirêkar 94. h (cend le sed ) le nêw cînî nêwe rastî cînî nêwerast 6, le nêw cînî xuwarewey cînî nêwerast 14, le nêw twêjhî serewey cînî kirêkar 40, le nêw twêjhî nêwerastî cînî kirêkar 59, le nêw cînî xuwarewey cînî kirêkar 61.
  
Zorbey here zorî axêweranî Norwich her dûk telefuzekanî gisht konsonantekan bekar dehênin. Ewe be taybetî cawrrakêshe sernjî bidrêtê ke be shêwey mamnawendî tenanet cînî here serewesh telefuz kirdinî shêwe - walkin’ le sedî 31 jaran bekar dehênê.
  
Renge lêkolînewe lew jore jorawjorî konsonantiyekan yekem jar le layen Labov le sharî New York kirabê,ber le lêkolînewe u lêkdanewe serekiyekey. Ew ferziyeyey ke bekar hênanî /r/ î na- ber le vokal pêwendî dedrêtewe be cînî komellayetî be shêweyekî ezmûnî taqîkirayewe nek wek zor le lêkolînewe zimaniyekan ke be shêweyekî zor rashkawanetir berîwe cûn. (Labov belanî kemewe le layen pisporêkî dîkey zimannasîy komellayetî yewe wekû ' nabîxeyekî karî be mêtod' nêwzed kirawe). Ewey ew kirdî ewe bû ke shêwey qise kirdinî shagird u berdestî dûkanan le sê firoshgey gewre be taqî bikatewe, ke ew firoshgeyane be rîz pile u astyan beriz, mamnawendî u le xuwarewe da bû. Karekey awa bû le pêshda bizanê kameyek le firoshge gewrekan le nihomî cuwaremdan u duwaye le hercende berdestî dûkaney ke dekra le shwênekanî dî firoshgeke pirsyarêkî awa bika : ' Execuse me , where are the women’s shoes?
 
(bibûre kewshî jhinan le kwê hene?) Diyare wulamî ew pirsiyare ‘fourth floor’ (nihomî cuwarem) bû be dû derfetî derkewtinî/r/î na-ber le vokal. Bew shêweye zanyarî sebaret be bekarhênanî /r/ le 264 zanyarîderan wergîra (ke helbet, ewan neyandezanî le layen zimannasêkewe ew pirsiyareyan lê kirawe). Akamî ew lêkolîneweye awa bû: 38 le sedî berdestanî pile berzî firoshgekan ci /r/ bekar nedehêna, 49 le sedî berdestanî firoshgekan ke pile u payey mamnawendiyan hebû u 83 lewaney ke pile u astî xuwareweyan hebû ewanîsh/r/yan bekar nedehêna. Ja boye,Labov jige lewey ke zanyariyekî sinûrdarî sebaret be shwêninasî ‘topography’ firoshge gewrekanî New York wedest xist eweshî rûn kirdewe ke be rêjhe xesletî be hênd negîrawî rawêjhî ‘accent’ le barî komellayetiyewe detwanê cende girîng bê. 
 
Kêshey pêwanî vawêlan, ke le rûy komellayetiyewe zor le konsonantekan giringtirin gewretire, cunkû lew bareyewe kareke le ser bûn u nebûnî dengêkî taybetî niye,belam jiyawazî kemî (zor jar zor kem) coniyetî vawêl le gore daye. Zimannas bo raperandinî ew kêsheye be le yek kirdinewey durustî nêwan coniyetî vawêlekan u wayan da denê ke ewan wek dengî jwê wabin. Bo nimûne, le Inglîsîy New York da zinjîreyek jorawjorî girîngî komellayetî hen bo telefuzkirdinî dengî vawêl le wushey wek:jab ,bag , bad ,half , pate ,danje da. Ew jorawjoriye jiyawazyane zinjîreyek pêk dehênin, belam nakrê be shêweyekî destkird jwê bikrênewe. Be gishtî dekrê be cuwar jor dabesh bikrên. Duwaye dekrê lîsteyek saz bikrê bo hejhmardinî her kamyan be tenê (u duwaye bo her kamyan lîsteyekî girûpî saz bikrê)be hîsab kirdinî rêjhey mamnawendî nirxêkî dedrê be derkewtinî ew vawêle le qisekanyanda. Ewe bekar hênanî telefuzkirdinî mamnawendî takêk yan desteyek nîshan deda – eger takekan be berdewamî ba bilêyn bad , bag , half wek [ be:d ] u htd. telefuz biken. Ewan 1. 0, pinktyan dedrêtê,belam eger ewan shîlgîrane bilên [bae:d ] 4. 0 pinktyan dedrêtê. Akamî lêkolînewe le nêw sê destey cînî komellayetî awa bû. cînî serewe 2. 7 pinkt, cînî nêwerast 2. 5 pinkt, cînî xuwarewe 2. 3 pinkt.
  
ke wabû, le qisekirdinî xomane da, gisht New Yorkiyekan be shêwey mamnawendî telefuzkirdinêkî nêwan [bead] u [bae:d] bekar dehênin,belam jiyawaziyekî kem belam berdewam le nêwan telefuzkirdinî cîne komellayetiyekan da heye: axêweranî cînî xuwarewe zor ziyatir le axêweranî cînî serewe vawêlêkî zor beyekewelkawtir bekar dehênin. Ja boye jiyawaziyekî kem le coniyetî vawêl da derkewit ke le rûy komellayetiyewe ta radeyek girîng e.
  
Her ew jore têknîke bo tawtwê kirdin u shîtel kirdinî rawêjhekanî Birîtaniyayî dekar kirawe. Le Inglîsîy Norwich da dekirê sê coniyetî vawêl le wushey wekû pass, part,shaft ,bate , jard da le yek bikirênewe. 1. vawêlêkî dirêjhî pishtewey shêwey RP ( telefuzî wexokiraw)yewe wek [a:] le wushey wekû pass da derdekewê yan dengî vawêl le wushey Emrîkayî pot da. 2. vawêlêkî nêweraste, u 3. vawêlêkî pêsheweye [a:] her wek shêwey derbirînî dengî vawêl le wushey part da le Austiraliyayî yan rojhhelatî shêwey Newengland da. Ewe bew manayeye ke ew pinktaney beseryanda dabesh dekirên le 1. 0 ewe destpêdeka bo telefuzkirdinî shêlgîrî RP ta degate 3. 0 pinkt bo bekar hênanî shêlgîraney vawêlî pêshewe. Hawgunjî nêwan coniyetî vawêl legel cînî komellayetî awa derdekewê. Twêjhî nêwerastî cînî nêwerast 1. 9 pinkt, cînî xuwarewey cînî nêwerast 2. 1 pinkt, twêjhî serewey cînî kirêkar 2. 8 pinkt, twêjhî nêwerastî cînî kirêkar 2. 9 pinkt, twêjhî xuwarewey cînî kirêkar 3. 0 pinkt.
  
Be gishtî, axêweranî Inglîsîy Norwichî cînî kirêkar vawêlêkî pêsheweyan heye,le katêkda axêweranî cînî nêwerast lewê vawêlêkî nêwendî bekar dehênin, belam,hêshtash be shêweyekî mamnawindî ,jiyawaziyekî kem le nêwan conêtî vawêl da heye ke be rêgey ewda cênêk le cînêkî dîke dekrêtewe. Zor nimûney dîkey jiyawazî cînayetî ew ceshne dekrê le hemû shwênêk derbikewê u bas bikrê eger miro biyewê nêwyan berê. Bo nimûne, le Leeds, le Inglîstan,axêweranî cînî nêwerast vawêlêkî [A] amal le wushey wekû but,up,fun da bekar dehênin, le katêkda axêweranî cînî kirêkar heman deng wekû vawêlêkî beriztir u xirtir dekar deken [0]; le London wushey wekû name, gate, face u htd. wekû [neim], [nêim] yan [naem] telefuz dekirên be pêy cînî komellayetî (cînî here serewe le formî yekemda); le Jhijago dengî vawêl le wushey wek roof,tooth,root da zor jar wek [u] telefuz dekirdrê, belam le qisekirdinî endamanî ser be cînêkî beriztirî komellayetî da zor jar be wêkhênanî her dûk lêwekan derdebirdirê [0]; le Boston, Massachusetts, axêweranî cînî serewe le ûshey wek ago,know da vawêlekan wek [où] derdebirin, le katêkda axêweranî dî wek [ou] telefuziyan deken.
  
Lêre da zor bejêye xwênerewe pirsiyar bika bashe, danî ew jore zaniyarîyane awa be wurdî ci nirxêkî heye? hoyekî girîng bûnî ew meseleye eweye ke hênêdik lew nûseraney ke sebaret be zimannasîy komellayetîyan nûsîwe wek ' zimannasîy komellayetî beyekbestirawane ' jorretoinal sociolinguistics galteyan bew jore kare kirduwe. Wek ewey ke mebest le rahatineke her gutinî ewey bê ke be yek bestiraneweyek le ara daye,nek ewey ême bituwanîn shitêkî lê fêr bîn. Le wulamî pirsiyarî bejêy xwênerewe da debê bigutrê,yekem,ewe nîshan deda ke be wurdî ême le ser ci jore zanyariyek kar dekeyn katêk ême pileyekî komellayetî le axêwerêk shetek dedeyn le ser binemay belgey zimanî. Be rêgey ezmûnî zimanî xoman ra ême hestiyariyekman têda pêk hatuwe, be asayî bê ewey pêy bizanîn,le beyekewe bestiranewey ewto le nêwan cînî komellayetî u shêwe standard yan nawceyekanî zimanî da. Xalî duwem eweye, ew jore zanyariye hêndêk shitman sebaret be binaxey komellayetî komellgegelî taybetî bo rûn dekatewe,bo nimûne,sebaret be hem Norwich u hem Detriot boshayî dûrî u nizîkî here gewre le nêwan pinktekanda birîtiye le jiyawazî nêwan twêjhî xurawey cînî nêwerast u twêjhî serewey cînî kirêkar da. Ew rastiyesh deyselmênê ke dabiranî komell be dûcînî serekî,wate 'cînî nêwerast' u 'cînî kirêkar',dabiranêk ke ta astêkî zor belam nek be tewawî le ser binemay jiyawazî nêwan pîshey karî destî u kar na destî pêk hatuwe, hêndêk nirx u girîngayetî heye, le ber ewey ke kend u kospî komellayetî be rûnî le zimanda reng dedatewe. Xalî sêyem eweye ew jore zanyariye ew layenesh rûn dekatewe ke le serewe le mer îdîolêkt (shêwey qise kirdinî tak le katêkî taybetî da) basî lêwe kira. Egercî takuterayan hêndêk jar her shêweyekî kirdar bekar dehênin,u katêkî dî shêweyekî dîke, le sedî mamnawendî bo her desteyey dekewête nêw qalibî nimûneyekî be tewawî cawerruwan kirawewe.
  
Xalî cuwarem eweye, ew jore zanyariye, agadariyekî gelêk zorman sebaret be lehjekanî cînî komellayetî le ber dest denê. Bêtû ême serinj bideyne ser tenê xesletêkî zimanî ta ewey ke le shêwezarêk be gishtî wurd bînewe, ewe ashkraye ke, lehjegele komellayetiyekan, her wek lehje herêmiyekan hebûnî be tewawî leyek jiyawa nîn,ewan têkelawî yektirî debin bo ewey zinjîreyek pêk bihênin. ême eger bimanewê dekrê nêwî lehjeyek wek ' lehjey Norwichî cînî nêwerastî cînî kirîkar' heldeyn,belam eger ewe bikeyn debê zor bercawman rûn bê (a) ke dabeshkirdinî cînekan be pênj cînî komellayetî le layen êmewe le waneye yeklayene bê, (b) ke ew jiyawaziye zimanîyaney le gorê dan tenê rêjheyî bin u radey derkewtinyan her le mer nîshane u xesletî taybetî bin u (j) le waneye akamî jiyawaz derkewê eger hokarî gorênerî dîkey zimanî leber cawbigîdirê. Ja boye qalibî bawî nêwxelk sebaret be lehjegelî cînî komellayetî teqrîben hemîshe rast dernacin u ser lê shêwênerin. Bo nimûne,ewe rast niye ke qisey awa be girdibrî bikirê ke belê ' lehjey Detriotî Emrîkayî Efrîkayî le kirdarekanî zemanî êsta da hîc derxerî kesî sêyemî niye' Emrîkayiye Efrîkayiyekanî xelkî Detriotî ser be gisht cîne komellayetiyekan hem shêwey it go, u hem it goes bekar dehênin – tenê rade u cendî bekar hênanekan jiyawazin. 
 
Le kotayî da, u le hemuwan girîngtir debê bigutrê,ew jore zanyariye,agadariyekî zor u lê têgeyishtinêkî zorman,sebaret be ew pêvajhoyaney ke goranî zimanîyan têda rû deda le ber dest denê –yekêk le raze here gewrekan le mer zimane însaniyekan,u yek lew razaney ke zimannasî komellayetî le mawey cil sallî rabirdû da zor têkoshawe bo ewey caktir serederî lêderkeyn. Her wek le bendî dabê da debînîn, pêwendiye dûlayekanî hokare gorênere zimaniyekan u hokare gorênere zimannasiye komellayetiyekan amanjî ew jore lêkolîneweye nîn; le lêkolînewey goranî zimanî da,ew jore be yek bestiraneweye ew shwêne niye ke ême karekeman lewê kutayî pê bê belkû karman lewêwe dest pêdeka.  
§§§§§ 
 
* monophthong : zaraweyeke le biwarî fonêtk da bo polên kirdinî dengî vawêl bekar dehêndirê le ser binemay derkewtin u coniyetî derbiranî: amajheye be vawêlêk (vawêlêkî resen) ke le katî derbirînî le sîlabêkda hîc hest be goranî nakrê. Wek dengî vawêl lem wushe Inglîsîaneda: cart, cut , cot , da. Ew vawêlaney ke le wushe da dirêjh debnewe u coniyetiyan degordirê pêyan degutirê diphthong. Le hêndêk lêkolînewey le mer lehje u mêjhûy zimanîda , pêvajhoyekî be monoftong bûn dekrê bedî bikirê,wate goranî conêtî dîftong be monoftong.

**diphthong : zaraweyeke le buwarî fonêtîk da bo polên kirdinî dengî vawêl bekar dehêndrê le ser binemay derkewtin u coniyetî derbiranî: amajheye be vawêlêkî sade (hest pêkiraw) ke le katî derbirînî le sîlabêkda hest be goranêkî ashkira le coniyetî da dekirê. wek dengî vawêl lem wushe Inglîsîaneda: beer,time,loud 
( A Dictionary of Linguistics And Phonetics, Sixth Editon, David Crystal, Blackwell Publishing,2008 )
 
~-~-~-~-~-~-~-~-~-~-~-~-~-~-~-~-~-~-~-~
Sercawey em wergêrane, bendî 2 
Sociolinguistics An introduction to language and society, Peter Trudgil, Penguin books, Fourth editon 2000, pp. 23- 41
