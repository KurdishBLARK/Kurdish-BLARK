Duwanze suwarey Merîwan
Duwanze suwarey Merîwan
Cîrokî folklorî Kurdî,
dubare nûsî be pîtî Yekgirtû le layen Dîlan Roshinî

Egêrrinewe ke le zemanî hakimêtî Îbrayim Pashai Bebeda, ke ew hele le Qella Cuwalan da nishtibu, Nadir Shai Êran be leshkirêkî duwanze hezar kesîyewe wistibuy be ser willatî Bebeda ra bûrê bicête ser sharî Mûsill, ke ew deme be des Tirkekanewe buwe. Nadir Sha xeberêkî nardibu bo Brayim ke rêgay bidatê be ser willatî Kurdekana bicête ser Mûsill, ke bîgrê. Îbrayim Pasha lew serdemeda legell Tirkekan dost bu. Jige leme be shînî ezanî ke leshkrî bêgane be ser willatya birrwa. Em teklîfey pesend nekird, cwabî narrezayî bo Nadir Sha nardewe. Nadir Sha le ser eme zor dillgîr u zûr bu, u witî: "Her ebê be ser willatî Bebeda birrom." We bem jore qerarî da.

Duwanze Suwarey Merîwan
Îbrayim Pasha xeberî wer girtibu ke ci rojhê Êraniyekan hereket eken. Desubird leshkrêk ke be destewe ebê koy ekatewe. Duwanze suwar ke zor dinyadî u sharreza bun kirdnî be pêsh rêwî em leshkirey xoy. Emane le pêsh leshkirekewe be xar erron we le nîwey shewda egene leshkrekey Nadir Sha, ke le deshtî Merîwan hellan da bu. Her duwan duwan u sêyan sêyan ebine desteyêk, le rast u cep u pisht u pêsh dewrey leshkireke eden, we le hemû layekewe eykene hera u desrrêjh.

Be hellkewt ew shewe zor tarîk u nûtek u befr u baran ebê. Be ceshnêk seryan lê eshêwênin ke leshkireke wa ezanin ke quwetêkî zor dewrey dawin. Be rengêkî wa shêwan ke dost u dijhminyan pê lêk nekirayewe. Pelamarî yektir eden. Ew shewe ta berî beyan le naw xoyana le yektir kushtar eken. Qelacoyan xistanaw xoyan.

Duwanze Suwarey Merîwan

 

 

Ke dinya rûnak ebêtewe ebînin ke gelekyan le yektir kushtuwe, zor shpirze bun we pelupoy hereket u hêzî beramber westanyan nemawe; be nacarî egerrênewe duwawe.

Em azayîye her le layenî em duwanze suwarewe kirawe. Hele ke leshkrekey Îbrayim Pasha egat, temasha eken ke leshkirî Êran hîcyan nemawe u zor pêyan naxosh ebê ke be ser hewarî cûll egen.
