Komellnasî ziman – Ziman u Komell
P.TradgillProfêsor: Peter Trudgill
Wergêran le Inglîsiyewe: Hesenê Qazî

Hemû kes dezanê ci dekrê rû bida katêk dû kesî Inglîsî ke qet pêshtir yektiryan nedîtuwe le tirênêk da rûberûy yekdî dadenîshin – ewan be basî keshuhewa dest be qise kirdin legell yektirî deken – le hêndêk nimûnanda, ewe renge leber ewe bê babeteke bo herdûkyan xoshe. Egercî, zorbey xelik zor be taybetî mirxyan lewe niye dest be lêkdanewey barudoxî hewa biken, ja boye debê hoy dîke bo legell yek duwanî lew ceshne hebê.

Yek le shîkirdinewekan eweye zor jar renge tewaw naxosh bê miro be tenê hawseferî kesêk bê u neynasê u qisey legell neka. Eger herdûk la bêdeng bin u ci miteqyan le ber derneye fezake lewaneye be tewawî zorekî u girijh bê. legell eweshda, be qise kirdin legell kesekey dîke sebaret be babetêkî bêlayen, wekû keshuhewa, deretanî ewe pêk dê miro dostayetî u pêwendiyek dest pêbika be bê ewey nacar bê shitêkî zor bilê. Qise kirdinî ew jore le tirên da- ke zor jar rû deda, helbet nek ewende zorîsh ke efsaney gelî pêy waye - nimûney bashe bo joreyek le erkî komelayetî ke zor jar ziman jêbejêy deka u raydeperênê. Ziman her tenê amrazî pêwendî u guwastinewey agadarî niye-, sebaret be awuhewa yan her babetêkî dîke, belkû amrazêkî zor girîngîshe bo damezrandin u pêk hênanî pêwendî legell xelkî dîke. Renge shitî here girîng sebaret bew pêkewe qise kirdiney ew dû kese Inglîsiyey ême ew wushane nebin ke ewan bekaryan dehênin, belkû layenî here girîng eweye ewan be yekewe qise deken.

Shîkirdineweyekî duwemîsh heye. Tewaw delwê yekem kese Inglîsiyeke, renge be anqestîsh nebê, biyewê hêndêk shitî dîkesh sebaret be ew kesey duwem ke qisey legell deka bizanê- bo nimûne karî ciye, yan helkewt u piley komelayetî cilone. Be bê ew jore zanyarîyane ew nazanê legell kesî duwem con bijûlêtewe, helbet kesî yekem, detuwanê be rêgey jiluberg u serepetî dîkey ruwaletî ra hêndêk guman sebaret be kesî duwem le zeynî xoy da gelale bika – ewe le ser Inglîstan raste u pêwîst naka le jêgay dîkesh awa bê – belam boy zor zehmete rastewrast, her nebê lew qonaxey nasiyawîda, sebaret be pashxanî komelayetî ew pirsiyarî lê bika, ewey ke ew detuwanê bîka – u hemû shitêkî ke le doxî awa da dekrê be anqest niye - eweye ke we qisey bihênê u legellî bidwê. Duwaye kesî yekem lewaneye be hasanî hêndêk shitî sebaret be kesî duwem bo derkewê. Ew shitaney ziyatir beweyra ke kesekey dîke delê cî bo dernakewê belkû ewey ke conî delê, cunkû her katêk ême qise dekeyn natuwanîn hêndêk shit bo gwêgirî xoman sebaret be recelekî xoman u ewey ke ci jore kesêkîn nedirkênîn. Rawêjh (accent) î ême u qise kirdinman be gishtî nîshan deden ême xelkî kweyn, u ci jore pashxanêkman heye. Lewaneye ême hêndêk nîshaney bîr u ra u bocûnî xoshman derbibrîn, u gisht ew zaniyarîyane dekrê le layen ew xelkey ême qiseyan legell dekeyn bekarbihêndrê bo ewey yarmetîyan pêbika bîrurayek sebaret be ême gelale ken.

Ew dû layeney akarî zimanî le ruwangeyekî komelayetiyewe zor girîngin: yekem, erkî ziman bo damezrandinî pêwendî komelayetî, u, duwem, ew dewrey ziman deygêrê le guwastinewey zaniyarî sebaret be axêwer. Ewe ashkiraye ke ew her dû layeney akarî zimanî rengdanewey ew rastiyen ke pêwendiyekî dû layeney nêwxoyî zor nizîk heye le nêwan ziman u komell da, u lem kitêbeda be wurdî le ser herdûkyan jext dekeynewe.

Jarê, ba le ser layenî duwem rawestîn wate dewrî ziman wekû' helgirî serepet 'clue- bearing’. Kesî yekem be rêgey geran be duway serepet da sebaret be kesî duwem, lew rêgeye kelik werdegirê ke xelkî ser be pashxanî jiyawazî komelayetî u jiyawazî jugrafiyayî zimanî jiyawaz bekarî dehênin. Bo nimûne, eger kese duweme Inglîsiyeke xelkî dewerî Norfolk bê, ew renge be zimanêk qise bika ke xelkî ew beshey wulat be karî dehênin. Eger kesî duwemekesh bazrganêkî ser be cînî nêwerast bê, ew be 'shêwe zimanêk' qise deka ke be î ewan denasrêtewe. Ew ' shêwe qise kirdine' zor jar wek lehje, hêmay pê dekrê, lew nimûnaneda ewey yekemyan lehjey herêmî u ewey duwemyan lehjey komelayetî ye. Zarawey lehje, zaraweyekî nasrawe u zorbey xelk pêyan waye ewan bash dezanin manay ciye. Egercî, le rastîda, be taybetîsh zor hasan niye manay ew zaraweye diyarî bikirê – u eme sebaret be dû zarawey dîkesh ke pêshtir basman kird wate ziman language u rawêjh ‘accent’ îsh her waye.

Ba jarê serinjî xoman le ser zarawegelî ziman ‘language’ u lehje ‘dialect’ ko bikeynewe. Hîc kamyan nwênerayetî cemkêkî be taybetî diyarî u bê emlawewla naken. Bo nimûne, ta ew jêiyey degerêtewe ser lehje ‘dialect’, le Inglîstan ewe delwê, ke basî ' lehjey Norfolk ' yan ' lehjey Suffolk' bikrê, le layekî dîkewe, miro bo nimûne deshtuwanê basî lehjey ziyatirî Norfolk bika - wate ' rojhhelatî Norfolk ' u yan ' Bashûrî Norfolk '. Tenanet jiyawazî nêwan ' lehjey Norfolk ' u ' lehjey Suffolk ' îsh ewende bederewe u ashkira niye ke miro bîrî lê dekatewe. Eger êwe le Norfolkewe berew suffolk sefer biken, ew dewr u berey ke berew Bashûr da pêyda decin eger lêy bikolnewe gwêtan le lehjegelî gundaney xoparêz debê, u be lanî kemewe le hêndêk shwên botan derdekewê, ke xesletekanî zimanî ew lehjane bere bere degordirên le jêyekewe ta shwênêkî dîke. Le nêwan lehjegelî Norfolk u Suffolk da dabiranêkî ashkiray zimanî bedî nakirê. Ewe nalwê be rêgey zarawey zimannasane da diyarî bikrê u rabigeyêndirê ke le kwê îdî xelk be lehjey Norfolk qise naken u le kwê dest deken be qise kirdin be lehjey Suffolk. Lêre da, zinjîreyekî lehjeyî jugrafiyayî le gorê daye, eger ême bêyn u ewey ke ew dû lehjane le yektirî dadebirê be sinûrî nêwan dû estaneke dabinêyn, biryarekeman le ser binemay komelayetî (lem nimûneye da hukûmetî nawceyî – siyasî) ye ta ewey ke le ser binemay rastiye zimaniyekan bê.

Heman jore gîrugirft legell zarawe u kutey ziman dête gorê. Bo nimûne, Holendî u Almanî be dû zimanî jiyawaz dadendirên, legell eweshda, le hêndêk shwên le ser sinûrekanî Holend – Alman ew lehjaney lember u ewberî sinûr qiseyan pê dekrê yekjar zor we yektirî decin. Eger ême bilêyn ke xelik le berêkî sinûr be zimanî Almanî u lew berî be zimanî Holendî qise deken, biryar danekeman dîsan le ser binemay komelayetî u siyasiye ta ewey ke be pêy hokare zimannasiyekan bê. Ew pinkte ewendey dîkesh be hoy ew rastiyewe dadegîrêtewe ke axêweran le her dûk berî sinûr zor jar zor ziyatir le yektirî têdegen ta ewey ke axêweranî Almanî ew nawceye le axêweranî lehjekanî Almanî shwêne dûrtirekanî Utrîsh yan Swîs têbigen. Ke wabû, le hewldan bo ewey da ke miro biryar bida kesêk be ci zimanêk qise deka, ême detuwanîn bilêyn eger dû axêwerî ke tûshî yek dên le yektirî tênegen, ewan be zimanî jiyawaz qise deken. Her awash, detuwanîn bilêyn eger ewan le yektirî têbigen ewe be heman zimanî wek yek qise deken. Ashkiraye, ewe deman geyênête akamêkî seyr sebaret be Holendî u Almanî, u le rastîda, le zor nimûney dîkesh da.

Boye, bekar hênanî pêwaney ' le yek têgeyshtinî dû layene ', yan pêwaney dîkey be tewawî zimannasane le hokargelî siyasî u kultûrî kemtir girîngn ke dû xesletî here girîngiyan birîtîn le otonomî (serbexoyî) u hêtronomî (pê bestiranewe). ême dekrê bilêyn zimanî Holendî u zimanî Almanî otonomin cunkû her dûkyan serbexon, shêwezarî standard kirawî zimanêkin, ke her kameyan jhiyanî le mer xoyan heye. Le layekî dîkewe lehje standard nekrawekanî Alman, Utrîsh, u beshî Almanî axêwerî Swîs hemûyan be nîsbet Almanî standardewe hêtronomin, wate pêy bestirawnewe, sereray ew rastiyey ke deshê ewan zor we yektirî necin u renge hêndêkyan zor we lehje Holendiyekan bicin. Emesh le ber eweye ke axêweranî ew lehje Almanîyane zimanî Almanî wek zimanî standardî xoyan caw lê deken, be Almanî dexwênnewe u denûsn, u le radyo u têlêvîzîon da gwê le Almanî degirn. Axêweranî lehjekan le berî Holendî sinûr, be heman shêwe rojhname Holendiyekan dexwênnewe u be Holendî name denûsn, u her jore goranêkî standard kirdin le lehjekanyanda rû bida be arastey Holendî standard da dekrê, nek be rêbazî Almanî standard da.

Nimûneyekî zor tîjhper ke tebî'etî komelnasîzimananey ew dû zaraweye wate ziman u lehje derdexa dekirê le Skandînaviya werbigîrê. Norwêjhî, Swêdî u Danmarkî gishtyan otonom u zimanî standardin, u her kameyan zimanî sê dewlet netewey jiyawazin. Serbaqî ewesh, xelkî xwêndewar u perwerdedîtûy her sêkyan detuwanin be hasanî le yektirî têbigen. Belam sereray ew têgeyishtin u le yek halî bûney dû layenesh, ci manay niye bigutrê Norwêjhî, Swêdî u Danmarkî le rastîda yek zimanin. cunkû eme nakokiyekî rastewxo le mer rastiye siyasî u kultûrîyekan saz deka.

Em lêduwan u qise le ser kirdiney tenê bekarhênanî pêwerî zimannasane bo dabesh kirdinî shêwezare zimaniyekan be zimanan yan lehjegelî jiyawaz, ke ême duwatir dîsan lem kitêbe da lêyan dedwêyn, yekem rûberûhatinî ême legel gîrugirftêke ke le lêkolînewe u twêjhînewey ziman u komell da zor bawe- ewîsh gîrugirftî napeywestî u berdewamêtî ye, wate daxuda dabeshbûnî diyarde zimanî u komelayetiyekan be ser hebûnî jiyawaz derasteqanî da ci binaxeyekî heye, yan tenê birîtiye le efsaneyekî xosh. Lêre da bashe hêmay pê bikrê ewe gîrugirftêke cunkû zarawey wekû ' cockney ' , ' Brooklynese ' , ' Yorkshire accent ', Inglîsî Awstiraliyayî' Austiralan English ' zor jar bekar dehêndrên wek ewey ke ewan shêwezarî xo selmên u xobesî jwê jwê bin be xesletî be tewawî sinûr diyarîkirawî ashkirawe. Zor jar hasane miro bilê ewe waye, belam miro debê hemîshe le bîrî bê ke wêney rasteqîne dekrê ta radeyekî bercaw zor lewe aloztir u pêcelpêctir bê. Bo nimûne, ême detuwanîn basî' Inglîsîy Kanadayî' u ' Inglîsîy Emrîkayî' bikeyn wek ewey ke be tewawî dû hebûnî jiyawaz bin, belam le rastî da zor zehmete nîshaneyekî taqaney zimannasane peyda bikrê ke le gisht shêwezarekanî Inglîsî Kanadayî da hawbesh bê u le hîc shêwezarêkî Inglîsî Emrîkayî da nebê.

Eger lem nuxteye da tenê her badeynewe ser rastiye zimaniyekan, lêre da jwê kirdineweyekî dîkesh debê bikrê. Mebest le zarawey lehje, eger zor be cirî basî lêwe bikeyn, amajheye bew shêweye le jiyawazîyan de nêwan zimanda ke jiyawaziyekanî wusheyî u rêziman u her weha telefuz kirdin weber degirê. Le layekî dîkewe zarawey accent (rawêjh) tenê hêmaye be jiyawazî le telefuz kirdin da, u zor jar girînge ke em duwane be tewawî le yektirî bikrênewe. Ewe be tewawî le basî zimanî Inglîsî da raste, sebaret bew lehjeyey ke be Inglîsî standard denasrê. Le zor layenî girîngewe ew lehjeye le lehjekanî dîkey Inglîsî jiyawaze, u le jêda zor kes lewaneye pêyan seyr bê ke wek lehje amajhe be Inglîsî standard bikirê. legell eweshda, ta ew jêgeyey ke Inglîsî standard le rûy rêziman u qamûsiyewe le shêwezarekanî dîkey Inglîsî jiyawaze, tewaw rewaye ke wek lehje le ber caw bigîrê: zarawey lehje bo amajhe kirdin be hemû shêwezarekan dekirê bekar bihêndrê, nek her tenê bo amajhe kirdin be shêwezare nastandardekan. (serinj biden ême zarawey variety (shêwezar) wekû zaraweyekî bêlayen bekar dehênîn bo amajhe kirdin be her' shêweyekî ziman' ke bimanewê qisey le ser bikeyn.)

Inglîsîy standard ew shêwe shêwezareye ke be asayî le cap kirdin da dekar dekirdrê, u be asayî le medresan be deris degutrêtewe u be ew kesaney ke axêwerî xojêyî zimaneke nîn u deyanewê fêrî bin fêr dekirê. Her weha ew shêwezareshe ke be asayî xelkî xwêndewar u perwerde dîtû qisey pêdeken u le bilaw kirdinewey dengubas u barudoxe haw shubarekanda bekar dehêndirê. Debê ew xale jext bikrêtewe, jiyawazî le nêwan zimanî standard u nastandard, le pirênsîp da hîc pêwendî niye be jiyawazî nêwan zimanî resmî u zimanî qise pêkirdin u zarekiyewe, yan cemkî wek 'zimanî xirap'. Inglîsî standard hem shêwey resmî u hem shêwey zarekî heye, u axêweranî Inglîsî standard wek axêweranî shêwezarekanî dî jinêw deden. (ewe pêwîste amajhey pêbikrê cunkû wa wêdecê hêndêk kes pêyan wabê eger kesêk zarawey remekî (slang expressons) yan destewshe u ristey naresmî dekar kird îdî ewe be standardî Inglîsî qise naka. )Le rûy mêjhûyîewe, shêwezarî standardî zimanî Inglîsî le ser binemay ew lehje Inglîsîyane pêshkewit ke le Lenden u dewr u berî qiseyan pêdekra u ew lehjane be dem sedeyanewe be bekar hênanyan le layen axêweranewe le dadgeyan, le layen zanayanî zankokan u nûseranî dîke alugoryan têda kira, u duwatirîsh le xwêndinge gishtiyekan da (public shools) (birwane xwarewetir). Be têperînî zeman, ew Inglîsîyey le layen endamanî cînî serewey komell da le sharî pêtext dekar dekira be shêweyekî tewaw cawrakêsh le zimanî deste komelayetiyekanî dîke dûr kewtewe u le rewtî xoyda bû be modêl u sermeshqêk bo gisht ewaney deyanewîst be "bashî" qise biken u binûsn. Katêk capkirdin be berbilawî dahat, ew forme Inglîsiyey be berbilawî de kitêbanda dekar dekira, u egercî zor goranîshî bexoyewe dî, hemîshe xesletî xoy wek beriztirîn sîmay zimanî Inglîsî parastuwe.

De nêw Inglîsî standard da jhimareyek jiyawazî herêmî hen ke serinjî miro berew lay xoyan radekêshin. Bo nimûne Inglîsî standardî Skatlendî be hîc jor 'eynî heman Inglîsî standardî Inglîsî niye, u Inglîsî standardî Emrîkayî le hêndêk ruwewe tenanet zor le Inglîsî standardî Inglîsî jiyawaztire. Jiyawaziyekan birîtîn le jhimareyekî zorî wushey nasraw wek lift (asansor)î Birîtanyayî, elevator î Inglîsî, u hêndêk wurderîshalî rêzimanî: Birîtanyayî: I have got (werim girtuwe). Emrîkayî. I have gotten, Inglîsî: It needs washing. SkatlendîIt needs washed. Her weha jhimareyekî dîkesh jorejoreyî heye ke taybetî herême picûktirekanin, wekû hêndêk beshî Bakûr u Nêwerastî Inglîstan be berawerd kirdin legel shîwezarî Bashûr. Bakûrî înglîstan You need your hair jutting (pêwîstît be mûy ser qule kirdinewe heye). Bashûr:. You need your hair cut, legell ewesh da, be gishtî, Inglîsî standard rêzimanêkî be berbilawî pejhrêndiraw u kokirawey heye. Le nêw xelkî perwerdedîtû u xwêndewar, u be taybetî ew kesaney ke pile u payeyekî pitewyan heye u bedestelatin, - tewafuqêkî gishtî heye ke ci Inglîsî standarde u ci Inglîsî standard niye - Inglîsî standard eweye, ke le serewera be ser zinjîreyek lehjegelî herêmî dasepawe - zinjîrey lehjeyî – u her boyesh dekrê be shêwezarêkî zimanî leserewera dandiraw nêwzed bikirê.

Legell eweshda, ew tewafuqî gishtiye sebaret be telefuzkirdin (pronunciaton) le gorê da niye. ci standardêkî hemûgirewey didanpêdahêndiraw bo rawêjh (accent) î Inglîsî standard le ara da niye, u be lanî kemewe, be qise, ewe dest deda ke Inglîsî standard be her rawêjhêkî herêmî yan komelayetî qisey pê bikirdrê. (le kirdewe da hêndêk rawêjhgel (accents) hene ke zor nawceyîn u î ew jore destanen ke berêjhe kemyan xwênduwe u perwerdeyekî ewtoyan nebuwe, u emesh le Inglîsî standard da zor rû nada, belam be pêwîstî hîc pêwendiyek le nêwan rawêjh yan rawêjhgelêkî taybetî da niye. ) Her weha tenê rawêjhêk heye ke le Inglîsî standard da debîndrê. Ewîsh rawêjhî Inglîsî Birîtanyayiye, yan zor wurdtirî bilêyn rawêjhî Inglîsîy Inglîsî, ke zimannasan be RP (‘received pronunciaton’) wate (telefuzî wexo kiraw) î denasn. Eme ew rawêjheye ke ta radeyekî zor le 'xwêndinge gishtiye' shew u rojhî u girane Inglîsiyekanda pêsh xira u eshraf u twêjhî serewey cîne serewekan layengiryan lê dekird, her nebê bo kurekanî xoyan, u her ew rawêjheshe ke ta ew nizîkanesh pêwîst bû bo ew kesaney le BBC da bêjherî biken. Em rawêjhe le zimanî xelik da nêwî jor be jorî heye wek ' Inglîsî Aksfordî', ' Inglîsîy BBJ 'u hêshtash ew rawêjh (accent) ye ke fêrî ew kesaney dekirê ke zimanî zigmakiyan Inglîsî niye u deyanewê telefuzî Birîtanyayî fêr bin.

RP le rûyekewe be rêjhe naasayi ye cunkû jhimareyekî kem lew axêweraney bekarî dehênin xoyan be herêmêkî jugrafiyayî taybetiyewe debestinewe u xoyanî pêwe denasnewe. RP ta radeyekî zor her be Inglîstanewe bertenge, egercî le pashmawey durgekanî Birîtaniya (British Isles) (u ta radeyekî kemtir, le Australia, Newzealand u Efrîqay Xuwarû) sh da be pirêstîjhe. Ta ew jêgey bigerêtewe ser Inglîstan, RP rawêjhêkî na nawcey ye, legel eweshda, be pêwîstî qisekirdin be RP be manay qise kirdin be Inglîsî standard niye. Inglîsî standard dekrê be her kam le rawêjhe herêmiyekan qisey pê bikirdrê, u le jhimareyekî here zorî nimûnanîsh da be asayî her awaye.

Le ber ewey ziman diyardeyekî komelayetî ye zor le nizîkewe be binaxey komell u sîstmekanî nirx u behay komelewe bestirawetewe, lehje u rawêjhgelî jiyawaz be rêgey jiyawazewe heldesengêndrên. Bo nimûne, Inglîsîy standard pile u pirêstîjhî zor le her kam le lehje Inglîsiyekanî dîke ziyatire. Eme lehjeyeke ke xelkêkî zor zor be berzî denirxênin, u hêndêk berjhewendî abûrî, komelayetî u siyasî bo ew kesane be diyarî dehênê ke bew lehjeye qise deken u denûsn. RP îsh pirêstîjhêkî yekjar berzî heye, her weha hêndêk le rawêjh (accent)[s[e Emrîkayiyekan. Le rastîda ' 'eqlî nerîtî' zorbey komele Inglîsî axêwerekan zor lewey ziyatir têdeperênê. Inglîsîy standard u rawêjhe be pirêstîjhekan ewende be pile u paye u shan u shewketin ke ewan be berbilawî be 'durust', 'juwan' , ' xosh', ' pak' u htd. dadendirên. Shêwezarekanî dîkey na standard u bê pirêstîjh zor jar be 'hele', 'nahez', 'têkcû' u 'naxosh' denirxêndirên. Lewesh ziyatir, Inglîsîy standard jar jar her xoy be zimanî Inglîsî dadendirê u bes, ewesh bê ewey xoy lê biparêzdirê degate ewey ke shêwezarekanî dîkey Inglîsî be joreyek ladan le pêwer bijhmêrdrên, u ew laderiyesh be tenbelî, nezanî u nebûnî hushyarî u jhîrî deqeblêndrê. Be shêweyekî ewto be mîlyonan însan ke zimanî daykîyan Inglîsiye han dedrên wa bîr bikenewe ke ewan' natuwanin be Inglîsî qise biken'.

Legell eweshda, rastî eweye, ke Inglîsî standard tenê shêwezarêke le nêw jhimareyekî zor shêwezar da, egercîsh yekî be taybetî girîngiyane. Le ruwangey zimannasanewe, ewe nakrê rewayetî ewey bidatê ke le shêwezarekanî dîke be bashtir da bindirê. Lêkolînewey zanistîyaney ziman zanayanî geyanduwete ew bawerey ke gisht zimanan, u peywest be wan gisht lehjekan wekû sîstimgelî zimanî be yeksanî 'bash'in. Hemû shêwezarekanî zimanêk xawenî sîstimgelî binaxe darêjhraw, pêcelpêc u aloz, u xo berêweberin ke betewawî bejê u lebarin bo raperandinî pêdawîstiyekanî axêweranyan. Ewe degate ew xaley ke dawerî kirdin sebaret be nirx u behay durustî u pakî shêwezare zimaniyekan komelayetî ye ta ewey ke zimannasane bê. Hîc shitêkî ewto le zatî shêwezare nastandardekanda niye ke kem nirixtir u picûktiryan katewe. Her jore kem nirxî u picûktir bûnî ruwaletî yan le ber eweye ke ewan zimanî axêweranî kem îmtiyaz u destey pile nizmin. Be gutinêkî dî bocûn u dîtin sebaret be lehjegelî nastandard ew bocûn u dîtinanen ke binaxey komelayetî komell têyanda reng dedenewe. Be heman shêwe, nirx u bayexe komelayetiyekan dekirê lew dawerî kirdinaneda reng bidenewe ke sebaret be shêwezare zimaniyekan dekirên. Bo nimûne, le shwênêkî wekû Birîtaniya ke sharnishînî tewaw têyda pêshkewtuwe, rawêjhe gundiyekan, wekû rawêjhekanî Devonshire, Northumberland yan berzayiyekanî Skatlend Scottish Highlands, be le gwêyan xosh, dilgir, sernjrakêsh u betam dabindrên. Le layekî dîkewe rawêjhgelî sharyane, wekû ewaney Birmingham, Newcastle yan Lenden, zor jar wek nahez, sercil u naxosh deqebilêndrên. Ew jore bocûne sebaret be shêwey qise kirdinî gundiyane le Dewlete Yekgirtuwekanî Emrîka zor baw niye, u ew jiyawaziye dekrê be bashî lewe da reng bidatewe ke nirxandinî jhiyanî derewey sharî lew dû wulatane da jiyawaze.

Em nimûnaney xuwarewe radey ewey ke dawerîkirdin sebaret be durust bûn u pakî shêwezar u xeslete zimaniyekan cende komelayetîyanen ta ewey zimannasane bin derdexen. Gisht rawêjhekanî (accents) Inglîsî dengêkî /r/ yan le wushey wekû rat, rije da heye u zorbeyan le wushey wekû jarry , sorry da /r/ e yekeyan debîstirê. Le layekî dîkewe, jhimareyek rawêjh hen ke le wushey wekû jart u jar da dengî /r/yan niye. Ew wushane le rabirdû da, wek nûsînekeyan nîshan deda dengêkî /r/ yan hebuwe, belam lew rawêjhaneda ew denge kilor buwe jige lew wushaneda nebê ke ber le vawêlêk heldekewê. Dengî /r/ le bestênî dîke da – wekû le kotayî wushey (car) yan ber le konsonant (cart)- dekirê wekû /r/ êkî ' na ber le vokal' basî lêwe bikirê. Ew rawêjhaney ke /r/î na – ber le vokal yan niye birîtîn le hêndêk le rawêjhan le Dewlete Yekgirtuwekanî Emrîka u Hêndî rojhawa, zor le rawêjhekanî Inglîstan, zor le rawêjhekanî Weylz u Nîwzîlend, u gisht rawîjhekanî Australiya u Efrîqay Xuwarû. Lew rawêjhane da jûte wushey wek ma u mar be tewawî wekû yek telefuz dekirên. Ja êsta ême eger rawêjhekanî Inglîstan u Emrîka lemer ew nîshaneye beyekewe berawird bikeyn, rastiyekî cawrakêshman bo rûn debêtewe. Le Inglîstan, legel yeksan bûnî shitekanî dîke, ew rawêjhaney ke /r/î na-ber le vokal yan niye pileyeyan berztire u be 'durust'tir lew rawêjhane dadendirên ke heyane. RP( telefuzî wexo kiraw) wate rawêjhî be pirêstîjh ew /r/ey niye, u /r/î na- ber le vokal zor jar le radîyo u têlêvîzîon u tiyatir da be kar dehêndrê bo nîshandanî ewey ke keseke xelkî derewey shar, perwerdenedîtû yan herdûkyane- zor jar miro le zinjîrey komêdî radîyowe deybîstê bo ewey xesletî galteamalî bidrkêndirê. Le layekî dîkewe, egercî barudoxî ew denge le Dewlete Yekgirtuwekanî Emrîka zor aloztire, le hêndêk le beshekanî wulat da tewaw be pêcewaney raste. Le sharî New York, legell yeksan bûnî shitekanî dîke, ew rawêjhaney ke /r/î na-ber le vokal yan heye zor be pirêstîjhtir u 'durust' tir lew rawêjhaney dadendirên ke nîyane. Telefuz kirdinî wushey wek jar u jart be bê /r/ le rûy komelayetiyewe be nizmî dezandirê u be gishtî, axêweran ewendey le terazûy komelayetî da le serewetir bê, ewendesh rêy têdcê ke ziyatir /r/ na- ber le vokal bekar bihênin. Le sharekanî Inglîstanda ke her dû jore telefuz kirdineke dekirê bibîstirên, wek le Bristol u Reading, ew nimûneye tewaw be pêcewaneye. Be gutinêkî dî, dawerîkirdinî nirx u beha sebaret be ziman, le ruwangey zimannasanewe, be tewawî xoserane u bê hoye. Le /r/ î na-ber le vokal da shitêkî zatî bash yan xirap, durust yan hele, helkewtû yan bê kultûr niye. Dawerî kirdinî ew shêwe ye dawerî kirdinî komelayetîn ke le ser binawanî manapêdanî komelayetî helnirawin le mer xesletêkî zimanî taybetî le nawceyekî berbas da.

Ew rastiyey ke awaye, bew manaye niye zimannasan pê lewe nanên ke komell shêwezare zimaniye jiyawaziyekan be shêwey jiyawaz denrxênê. shêkirdinewey zimanî basî lebarbûnî shêwezarekan u ('nek durust bûnyan) bo helumerjî jiyawaz dehênête gorê, u bernamey fêrkirdinî zimanî bêgane be asayî wa pêshxirawe ke shêwezarî standardî zimanêk fêrî fêrxwazan bika. Le heman katda, zorêk le zimannasan lew baweredan ke ew jore bocûn u dîtiney le serewe da basî lêwe kira hêndêk jar dekrê sedeme bigeyênê. Bo nimûne detuwanê akamî dilnexwazî derûnnasaney komelayetî u perwerdeyî lê bikewêtewe eger ew mamostayaney ke Inglîsî standard fêrî axêweranî shêwezare nastandardekan deken sebaret be shêwey qisekirdinî shagirdekanyan dujhmnayetî binwênin (biruwane bendî 10î em kitêbe).

Zimannasan her weha le ber hoy dîke serinj dedene ser bocûnî zeynîsh sebaret be ziman. Ew jore bocûnane girîngn, bo nimûne le lêkolînewey goranî zimanda, u zor jar detuwanin yarmetî biken bo shîkirdinewey ewey bocî lehjekan degordirên, kengê u con degordirên. Lêkolîneweyek sebaret be shêwey axawtinî sharî New York le layen komelzimannasî pêsheng Willam Labov nîshan deda le sherî Dinyagirewey Duwem bemlayewe dengî /r/î na-ber le vokal lew share da le qisekirdinî twêjhî serewey cînî mamnêwnjî da yekjar zor ziyadî kirduwe. Ewey bûte hoy ew gorane dekrê leber hatinî be lêshawî axêweran lew jore shwênanewe bê bo shar le mawey sher da ke le qisekirdinî ewanda /r/î na-ber le vokal standard yan nîshaneyekî pirêstîjh buwe, belam ew gorane zor ashkiratir leber goranêkî pêwendîdare le bocûnî zeynîda sebaret be telefuzkirdinî ew jore le layen gisht axêweranî sharî New Yorkewe. Be dem lêkolînekewe bocûnî zeynî zanyarîderekan taqî dekirawe bo ewey bizandirê daxuda ewan /r / î na-ber le vokal be nîshaneyekî pirêstîjh dadenên yan na. Ewaney ke wulamekanyan nîshanî deda ke ew /r / e boyan nîshaneyekî pirêstîjhe be ' r- pozîtîv' be nêw kiran. Xishtey jhimare 1 le sedî twêjhî serewey axêweranî cînî mamnêwnjî le sê destey temenî nîshan deda ke 'r – pozîtîv' bûn legell lesedî mamnêwnjî bekarhatinî /r / î na-ber le vokal le qisekirdinî asayî le nêw her heman sê deste da. Le xishteke da debîndrê bo ew axêweraney ke temenyan le xuwarewey cil salan buwe bekarhênanî /r/ î na-ber le vokal le qisekirdinyan da zêde bûnêkî zorî pêwe diyare. Tenanet be kar hênanî /r / le layen axêweranî jewantirîshewe zor ziyadî kirduwe. Belgekanî dîke deyselmênin ke goranî bocûnî zeynî hoy ew gorane bûn ta ewey ke akamî bin. Wate goran le bocûn u dîtinî zeynî da, geywete goran le nimûney qise kirdin da, egercî le rastîda tenê ewe twêjhî serewey cînî mamnêwnjî buwe ke goranêkî girîngî le qisekirdinî xoyda pêk hênawe.

__________________________________________________________________
Xishtey 1. bocûn sebaret be bekarhênanî / r /î na- ber le vokal: le nêw twêjhî serewey 
cînî mamnêwnjî le sharî New York da
Le nêw 100 zanyarîder da ke temenyan le nêwan 8-19 salan buwe 48 kesiyan /r/î ber- le vokalyan bekar hênawe
Le nêw 100 zanyarîder da ke temenyan le nêwan 29 – 39 salan buwe 34 kesiyan /r/î ber- le vokalyan bekar hênawe
Le nêw 62 zanyarîder da ke temenyan le serewey 40 salan buwe 9 kesyan /r/î ber- le vokaliyan bekar hênawe
___________________________________________________________________

Bocûnî zeynî sebaret be shêwe zimaniyekan hemîshe ew jore kartêkeriyey nabê. Nimûney serewe nîshan deda eger telefuz kirdinêkî taybetî de nêw komelgeyekî taybetîda be nîshaney pirêstîjh dabindrê, îdî ew demî lasay dekirêtewe u gewre dekrêtewe. Ew jore pêvajhoye dekrê berew arastey pêcewanesh birwa. Le Vineyardî Martha, ke le rabirdû da durgeyekî terîk bû le nizîk qeraxî New Zealand le Bakûrî Rojhhelatî Dewlete Yekgirtuwekanî Emrîka, le akamî zêde bûnî serdanî xelk lew durgeye ke le mangekanî hawîn da bo hesanewe decûne ewê goranî cawrakêshî komelayetî pêk hat. Ew gorane komelayetîyane alugorî zimanîshyan be dû dahat. Ew lêkolînewaney ke kirawn, dîsan le layen Labovewe, nîshan deden dengî vawêl le wushekanî wek house, moute, loud da lew durgeye da be dû jorî jiyawaz telefuz dekrên. (ewe le ser telefuz kirdinî wushey wek ride u right îsh her waye.) Yek lew telefuzane kemtir be pirêstîjh u telefuzî konebawî taybetî le mer durgekeye u be teqrîb awa telefuz dekirê [ hus ] , ke yekem kutî dîftongeke , zor we dengî vawêlî wushey shirt decê yan yekem vawêl le wushey about [ibawt] da. Ew telefuzey duweme le durgekeda zor taze ye, u zor le nizîkewe we shêwey derbirînî vawêl le RP (telefuzî wexokiraw) u hêndêk le rawêjhekanî be pirêstîjhî bejhayiyekanî Emrîka decê: wek [haws] u [ebawt]. Seyre, ew karaney le salanî 1960 kanda kirawn nîshan deden shêwey ' kone baw'î telefuz kirdin le ziyad bûn buwe. Telefuzî [aw] gewre dekrayewe u zor ziyatir le axawtinî xelkêkî ziyatir da debîtsra. Derkewt ke ew alugore zimaniye le ber bocûn u dîtinî zeynî axêweranî durgeke sebaret be ew shêwe zimaniye buwe. Xelkî xojêyî durgeke hestî bêzarîyan beranber hêrshî belêshawî xelkî derewe u ew goran u dadoshîne abûriyey le tek xoyda hênabûy têda pêk hatbû. Ja boye ew xelkaney ke zor le nizîkewe xoyan be shêwey jhiyanî durgekewe denasiyewe destyan kird be gewre kirdinewey telefuzî taybetî durgeke, bo ewey nasêney jiyawazî komelayetî u kultûrî xoyan nîshan biden, u bawerî xoyan be nirx u behay kon jext bikenewe. Ewe manay ewe bû ke telefuzkirdinî ' kone baw' le rastîda le layen hêndêk beshî jewantirî komelgeke bûjhêndirayewe u we birew xira. Ew meyle zor zeqtir be shêwe qisekirdinî ew jewananewe diyar bû ke le durgekewe bo kar cûbûne sharan u gerabûnewe - be wedwadanewey jhiyan le wanda. Belam ewe le nêw ewaney da arezûyan bû le durgeke barken u le bejhayiyekan bijhîn lanî here kem bû. Ew pêvajhoye ta radeyek layenî wushyaraney hebû leweyda ke axêweran bew rastiyeyan dezanî ke rawêjhî durgeke jiyawaze, belam ew wushiyariye nedegeyshte nasînî girîngî dîftongeke xoy. legell eweshda, axêweran, bê ewey hestî pêbiken sebaret be girîngî komelayetî ew telefuz kirdineyan dezanî, u bocûnyan sebaret bew le ber bocûn u dîtinî komelayetîyan erêyî bû. Be gutinêkî dî, goranî zimanî hemîshe be arastey pêwerî be pirêstîjh da nacê. Be pêcewane, hemû jore dîtin u bocûnî dîkey sebaret be ziman debê le ber caw bigîrên. Ziman detuwanê hokarêkî zor girîng bê bo nasînewey desteyî, hawpêwendî desteyî u derbirîn u nîshandanî jiyawazî, u katêk desteyek bikewête ber hêrshî derewey xoy, nîshane u derbirî jiyawaziyekan lewaneye girîngiyekî zortir peyda biken u gewretir bikrênewe.

Le bendekanî duwatirî em kitêbe da ême hêndêk le pêwendiye aloze nêwkoyiyekanî ziman u komell dekolînewe, ke le nêw ewanda bocûne zeyniyekan her rehendêkyanin. Ew jore pêwendiye nêwkoyiyane zor shêweyan heye. Le zor nimûnanda ême haw-ceshnawceshnî zimanî u diyarde komelayetiyekan bedî dekeyn, bawekû ewe, le hêndêk nimûne da, zor bejêtire pêwendiyeke her tenê berew arasteyekewe le ber caw bigîrê – wate baladestî u karlêkerî komell le ser ziman, yan be pêcewane. ême lêreda dekirê le nimûneyekî ew pêwendiye yek layeneyewe dest pêbikeyn ke wa dandirawe lemer kardanewey zimane le ser komel. Ruwangeyek heye, ke be shêwey jiyawaz le layen zimannasanî jorbejorewe pêsh xirawe, ke zor jar wekû ferziyey sapîr- orf ‘ Sapir- Whorf hypothesis ‘ amajhey pêdekirê, u nêwî dû merdmnas u zimannasî Emrîkayî wate êdward Sapîr u Bênyamîn Worf î lêndrawe, u zor jar pêwendî dedrêtewe be nêwî ew dû zanaye. Ew ferziyeye teqrîben delê axêweranî xojêyî ziman zinjîreyek katagorî pêk dehênin ke wekû joreyek shebeke heldesûrên u be rêy eme da le dinya têdegen, her weha ew shebekeye shêwey polênkirdin u cemkandinî diyarde jiyawazekan le layen ewanewe berteng deka. Zimanêk detuwanê be rêgey kartêkirdin yan tenanet kontirol kirdinewe form bida be ruwangey jîhanî qisepêkeranyewe. Lew bareyewe zorbey zimane be recelek Urûpayiyekan zor weyektirî decin, ewîsh renge le ber pêwendî hawbeshî jhênêtîkîyan u, zor girîngtir lewesh, pêwendî u têkelawî dûrudrêjhî kultûrî ewan legell yektir u ew komelane da bê ke têyanda qiseyan pêdekirdrê; renge dîtin u ruwangey jîhanî axêweranyan u komelekanyan le ber ew hoye be hîc jor zor le yek dûr nebin. Ja, eger, jiyawazî zimanî jiyawazî têgeyshtin u nasîn berhem bihênê, ême debê ewe be rêgey le ber yek ronan u berawurd kirdinî komelêk le zimanan lêk deynewe ke le rûy kultûriyewe zimananî zor jiyawaz u leyektirî dabirawin.

Bo nimûne, zimane Urûpayiyekan, zeman bekar dehênin. Diyare ew bekarhênane wenebê be tewawî wekû yek bê, belam be asayî zor dijhwar niye, ba bilêyn shêweyekî Inglîsî werbigêrdirête ser hawtakey be Feranseyî yan Almanî. Le layekî dîkewe, hêndêk le zimanan le beshekanî dîkey dinya, zemanyan niye, be lanî kemewe bew shêweyey ême deyzanîn. legell eweshda, ewan de zimanekanyan da dekrê dû shêwey kirdar u shêwey calakiye jiyawazekan le yektirî bikenewe ke axêweranî Urûpayî eme be shêweyekî dîke nîshan deden u be dewrî da dexulênewe. Bo nimûne, shêwey kirdar, dekrê ferq be jiyawazîyan bikrê be pêy ewey ke axêwer basî barudoxêk degêrêtewe yan cawerêy barudoxêk deka, yan be pêy mewday rûdaweke, xêrayî, yan xesletekanî dîke. Ja boye, ewe seyr niye, eger têruwanînî ew xelkey ke zimanekeyan 'zemanan' gerdan naka le têruwanînî ême bo jîhan ta radeyek jiyawaz bê: Têgeyishtinî ewan le kat, u tenanet le mer 'îlet u me'lûlîsh, lewaneye taradeyek jiyawaz bê.

Nimûneyekî zor be wurderîshaltir ew barudoxe rûn dekatewe. Em shêwaney kirdar le xuwarewe le bercaw bigirn le zimanî Hopî da ke yekêk le zimane resenekanî Emrîkayî ye: jami wate 'shitêk' lew ser ew serewe berew nêwewe dirawe', jamimita wate 'shitêk' 'perawêzî lêndrawe', hani wate 'shitêk' 'be shêwey alqeyî xuwar buwetewe ‘haririta wate ' le ser hêlêkî pêcawpêc helkewtuwe', paji wate 'heldrawe', pajijita wate ' shitêk' mishar mishar kirawe', roya wate ' heldegerêtewe', royayata wate ' desûrêtewe' ber le hemû shit, bo axêweranî zimananî Urûpayî sernjrakêshe , bo nimûne, le zimanî Hopî da: it is bent wate ‘xuwarbuwetewe’ kirdarêke u awelnaw niye. legell ewesh, shitî here serinjrakêsh, ew shêweyeye ke zimanî Hopî bo derbirînî pêwendiyekî rêzimanî bekarî dehênê, be rêgey pêvajhoyekî asayî ziman da (wate' dûpate kirdinewey sîlabî kotayî u lê ziyad kirdinî ta’) le nêwan ew manayane da ke ême debînîn pêwendîyan beyekewe heye; eger bîryan lê bikeynewe, ke ême be asayî nayanbînîn ke pêwendîyan beyekewe hebê. Rîshû le rastî da zinjîreyekî lêk dabirawe, didane didaneyetî(mishar misharî)le rastîda le jhimareyek qelisht pêk dê, pêcêk helbet le berdewamî xuwarbûnewe pêk dê. shiteke eweye, le ber ewey zimanî Hopî rêgeyekî zimanî dehênête gorê bo ewey ew pêwendîyane damezrênê, ême dekrê way danêyn ke axêweranî zimanî Hopî zor ziyatir le axêweranî zimananî dî lew pêwendîyane agadarin.

Mebest lem nimûneye eweye nîshan bidrê ke le hêndêk nimûnanda jiyawazî nêw zimanekan dekrê bigate jiyawazî le têgeyishtinî dinya. Ewe derî dexa ke zimanî Hopî be shêwey asayî le pêwendî manayî ew ceshne birêk be jiyawaz le axêweranî Inglîsî têdega, ke hêndêk boyan dijhware bo sereder kirdin lew pêwendiye rêzimaniyaney ke le zimanî Hopî da shiyawin. legell eweshda, betewawî bo ême delwê lew pêwendîyane ser der bihênîn. Lewesh ziyatir, wergêran le nêwan zimanî Hopî u zimanî Inglîsîda be tewawî heldesûrê u gunjawe. Ewe nîshan dededa ke her jore shêweyekî pitewî ferziyey Sapir- Whorf – le mer ewey - ke, ba bilêyn, ziman bîr berteng dekatewe- nakrê bipejhrêndirê u qolî le ser bikêshrê. legell eweshda, ew nimûneye dekrê awa dabindirê ke bîrî 'adetî ta radeyek le layen zimanewe be sinûr dekirê. Axêweranî zimanî Inglîsî be shêwey asayî lew pêwendiye manayiyaney wa le serewe da nîshan dira agadar nîn- belam bertengî ewto eger pêwîst bê dekrê zor be hasanî yekla bikirênewe.

Ferziyey Sapir- Whorf le egerî ewe dedwê ke bocûn u têruwanînî însanekan sebaret bew dewruberey têyda dejhîn dekrê be rêgey zimanekanyanewe sinûrî bo dabindirê. Ewey ke kemtir qise heldegirê pêwendî yeklayeneye ke be arasteyekî pêcewaneda heldesûrê – wate kardanewey komell le ser ziman, u ew shêweyey ke dewr u ber le zimanda reng dedatewe. Yekem, zor nimûne hen bo ew dewrubere fîzîkiyey ke komell têyda dejhî ke le zimanekey da rengî dabêtewe, be asayî le binawanî henbaney wushanî da- bew shêweyey ke jiyawazî nêwan manakan be wushey sadewe derdebirdrê. Bo nimûne, le katêkda zimanî Inglîsî, tenê taqe wusheyekî heye bo reindeer, beranekêwî, zimanî Samî (zimanî Laplendî) le Bakûrî Skandînavîa cendîn wushey bo ew ajhele heye. Hoy eme ashkiraye, bo zimanî samî pêwîste bituwanê be shêweyekî karîger ceshne jiyawazekanî beranekêwî le yektirî bikatewe. helbet, zimanî Inglîsîsh, tewaw le wuzey da heye heman le yek kirdineweye bika, bo nimûne bilê ‘immature reindeer’ beranekêwî sawa, ‘two- year-old reindeer’ , berane kêwî dûsale, u htd. Belam le zimanî Samî da ew le yek kirdinewane wushêndrawin lexijalized – wate be wusheyekî sade u takane derdebirdrên.

Nuxtey duwem eweye, ke dewruberî komelayetîsh dekrê le ziman da reng bidatewe, u detuwanê zor jar karlêkerî le ser binawanî peyv (vocabulary)îsh da hebê. Bo nimûne, sîstimî xizmayetî le komelêk da be gishtî le peyvekanîda bo diyarîkirdinî xizmekan reng dedatewe, u ewe yek lew hoyaneye ke merdimnasan radekêshê berew ew rehende taybetiyey ziman. Bo nimûne, ême dekrê way dabinêyn, ke ew tayaney ke pêwendî xizmayetî girîng le komelekanî Inglîsî zimanewe beyekewe debestinewe be rêgey peyvî sadey serbexowe nîshan dedrên: son kur, daughter kic, grandson newey kur, granddaughter newey kic, brother bira, sister xushk, father bab, mother dayk, mêrd husband, wife jhin, grandfather bapîr, grandmother nenk, uncle mam, xal, aunt pûr, cousin amoza. Helbet, ême detuwanîn basî xizmayetî dîkesh bikeyn wek eldest son kurî gewre, matenal aunt pûr le layenî daykewe, great unjle mame gewre u sejond jousin bin amoza, belam jiyawazî nêwan pûr ' le layen daykewe' u pûr ' le layen babewe' le komelî êmeda girîng niye, her boyesh le henbaney wushey Inglîsî da reng nadatewe u niye.

Ew nuxteye dekrê be amajhe kirdin be peyvekanî ke bo xizmayetî le komelgey dîke da bekar dehêndirên be wurde rîshaltir shî bikrêtewe. Bo nimûne le zimanî xojêyî resenî Australiyayî Njhamal (niyamal) da, wekû zimanî Inglîsî, pazde wushey wushêndiraw (Lexicalized)bo le yek kirdinewey xizmayetî hen, belam ew shêweyey ke ew zaraweyane legell hawta Inglîsiyekanyan berawurd dekrên jiyawaziyekî zor le nêwan ew dû komelane da ashkira deken. Zarawey ‘mama’ le zimanî Niyamal da pêwendiyekî sadey xizmayetî derdebirê, belam debê be zimanî Inglîsî be pêy ew cuwar cêweyey basî lêwe dekrê be manay jiyawaz werbigêrdirê wekû: bab, mam, amozay nêrîney daykubab u îtir. Be gutinêkî dî, ew zaraweye bo gisht ew nêrînane dekar dekirdrê ke xizmî babin u ser be wejêkn. Bo axêwerî Inglîsî, rastî here cawrakêsh lêre da eweye ke dû wushey Inglîsî father bab u unjle mam be zimanî Niyamal dekrê wekû yek be zaraweyek werbigêrdirên. Ashkiraye ke le yek kirdinewey father bab u father’s brother biray bab le komelî Niyamal da nakrê heman girîngî hebê ke le komelî xomanda heyetî. Le layekî dîkewe, le katêkda zimanî Inglîsî zarawey uncle bo biray bab u mêrdî xushkî dayk, u her weha biray dayk u mêrdî xushkî bab bekar dehênê, zimanî Niyamal bo jûtokey yekem, zarawey mama u bo ewî duwemyan ‘karna’ be kar dehênê. Zarawekanî dîkey nêwlênanî xizman wekû Inglîsî wej le yektirî nakatewe, belkû dûrî wejan le yektir dekatewe. Bo nimûne, le zimanî Niyamal da piyawêk detuwanê heman zarawey maili bo nêwhênanî babî babî xoy u xushkî jhinî kurî kicî xoy bekar bihênê, lêreda mebest eweye ke kesî ber bas le dû wejanî têperanduwe u boye ew zarawe xizmayetîyane dû layenen – ja eger emin ‘maili’ to bm, etosh maili emnî u be pêcewane. Le Inglîsîsh da ême zarawey dû layeneman heye, wekû cousin amoza u brother bira, belam ewane tenê le nêw 'eynî wej da awan.

Her wek komell bew shêweye le zimanda reng dedatewe, goranî komelayetîsh detuwanê goranî zimanî lê bizêtewe. Bo nimûne, eger binawanî komelî Niyamal be shêweyekî rîsheyî goraba u zor ziyatir u nizîktir we komelî Inglîsî zimanî Australiyayî cûba, ew demî ême caweruwanî eweman dekird ke sîstimî zimanî xizmayetîsh her awa goranî be ser dabê. Ewe le mer zimanî Rûsî rûydawe. Le mawey serubendî salanî nêwan 1860 ta em rojhgare binawanî sîstimî xizmayetî Rûsî le akamî cendîn rûdawî girîng da alugorêkî rîsheyî têda pêk hatuwe: rizgarî Sêrfekan le salî 1861, sherî Yekemî Dinya girewe, shorshî Komonîstî 1917, herwezîkirdinî kishtukal, sherî Duwemî Dinya girewe. shorshêkî bercawî komelayetî u her weha siyasî ruwîdawe, u ewe goranî pêwelkawî zimanîshî legell xoyda hênawe. Bo nimûne, le nêwerastî Sedey Nozdehemda, be biray jhinyan degut ‘shurin’, le katêk da êsta delên brat zheny wate biray jhin. Her awash pêshû be jhinî birayan degut ‘nevestka’, êsta delên zhena brata jhinî bira. Be gutinêkî dîke, ew le yek kirdinewaney ke le pêshû da wushêndrabûn (Lexijalized), le ber ewey ke girîng bûn, êsta be rêgey deste wushewe derdebirdirên. Nemanî girîngî ew xizmayetiye taybetîyane, u ew gorane zimanîyaney le tekyan da hatûn, le ber ew rastiyen ke goranî komelayetî le Rûsiye akamî geyishte sazbûnî binemaley picûkî nawkî.

le Sedey Nozdehemda zorbey Rûsekan le xêzanî babmeznî gewre da be yekewe dejhyan. Lew serubendî da, dishan(jhinanî birayan) hemuyan ser be xêzanêk bûn, belam êsta be asayî be jiyawazî dejhîn u herkes malî xoy heye. Her awash, zarawey ‘yatrov’, ke be manay jhinî biray mêrd bû be tewawî kwêr buwetewe u bizr buwe. Le zemanî kon da ewe zaraweyekî dû layeney girîng bû, manay, bo jhinêk hebû ke bo nêwlênanî kesêk bekarî bihênê ke le shanî xoyda bû- wate jhinêk le derewey rayeley ser be bab meznî xêzan ke hatbuwe nêw xêzanekewe. Le ber ewey ke girîngî ew shan u pileye îdî bizir buwe (helbet xizmayetiyeke xoy na), boye peyve pêwelikênekesh nemawe.

Nuxtey sêhem eweye, jige le dewruber u binaxey komelayetî, bayex u behakanî komelîsh detuwanê karlêkerî le ser zimanekey hebê. shêwey here serinjrakêshî ke ewe rûdeda be rêgey diyardeyekeweye ke be taboo (bive) benêwbange. Bive dekrê awa binasêndrê mebest akarêke ke wa dezandirê be shêweyekî serewey xorskî qedexe bê, yan be naexlaqî u nabejê dabindirê, bive serukarî legell akarêke ke pawane yan be ruwalet kirdeweyekî namentîqî têdaye. Le ziman da, bive bew shitanewe bestirawetewe ke nagutirên u dernabirdirên, be taybetî ew jore wushe u zaraweyaney ke be karnahêndirên. Helbet, le kirdewe da, ewe be sadeyî manay waye ke sebaret be bekarhênanî asayî ew jore shitane qeyd u bend hene- eger ewan her qet negutrên asteme le ziman da bimênnewe!

Wushey bive le zorbey zimanekanda hen, u eger zor jar ew rêsa sinûdiyarî kirawaney ke bekarhênanyan berbest deken recaw nekirên ewe dekrê bigate siza diran yan sherm u shûreyî le nêw komell da. Zor lexelik qet wushey ew ceshne bekar nahênin, u zor xelkî dîsh tenê le barudoxî zor besnûr da bekaryan dehênin. legell eweshda, bo ew kesaney wushey bive dekar deken ' shikandinî rêsayan u pê le berey xo ziyatir rakêshan’ lewaneye narastewxo be nîshaney tuwanayî yan azadî dabindirê ke ewan be awatî dexwazin.

Be gishtî, ew jore wusheyey ke le zimanêkî taybetî da bivawî ye, rengdaneweyekî bashe be lanî kemewe le sîstimî ew bayex u baweraney le komelî berbasda hen. Le hêndêk komelgeyanda, wushey jadûyî dewrêkî girîng degêrê le dîn da, u hêndêk wushey taybetî ke be behêz dadendirên le efsûn u jadû da dekar dekirdirên. Le beshe jiyawazekanî dinya wushegelî bive birîtîn lew wushaney le mer destî cep, pêwendî mê, yan le mer hêndêk ajhelî kêwî be kar dehêndirên. Hêndêk wushesh, zor tund bivawîtirn le hêndêk wushey dîke. Le dinyaî Inglîsî zimanda, zor le wushe here bivawîyekan êsta ew jore wushanen ke pêwendîyan be sêks, be duway ewda ew jore wushaney ke pêwendîyan be pîsayî u dînî mesîhiyewe heye dên. Ewesh rengdanewey ew jexte gewreyeye ke le rûy nerîtîyewe le kultûrî ême da le ser exlaqî sêksayetî kirawe. Le kultûrekanî dîkeda, be taybetî de naw pêroyanî Roman – Katolîk da bive here behêzekan dekrê pêwendiyan be dînewe hebê, u le Nowêjh u Swêdî protêstantîshda, bo nimûne, zarawe u kutey be pitewî bivawî ew jore wushanen ke le ser îbilîs degutirên.

Ta em duwayiyane, rêsay zor tund u tîjh sebaret be bekar hênanî hêndêk wushey bive le zimanî Inglîsîda le barî qanûnîyewe le gorê da bû u le rûy komelayetîshewe pishtî ew jore rêsayane degîra. Hênde lemêjh niye, bekarhênanî wushey wekû ‘fujk’ kirdewey sêksî, u ‘cunt’ jêyî shermê, le cap da dekra bigate rawedûniranî qanûnî u tenanet zîndanî kiranîsh, u ew wushane hêshtash le zorêk le rojhnamekanda be berbilawî bekar nahêndrên. Helbet, radeyekî zor ' le dîsan bîr le ser kirdinewe' sebaret be bekarhênanî ew ceshne wushane le gorê daye. Egercî bekarhênanyan le rûy têknîkiyewe le hêndêk nimûnanda qedexe bû u êstash detuwanê qedexe bê, belam ew jore wushane le qisekirdinî rojhaney hêndêk beshî komelgeda be berbilawî dekar dekirdirên. Ewesh ta radeyekî zor le ber eweye ke wushe bivekan zor jar wekû wushey jinêw bekar dehêndirên u her leber ewesh behêzin. Zor le xelik le komele modêrnekanda ke le rûy têknolojhiyewe pêshkewtûn îdî'a deken baweryan be sîhr u jadû niye. legell eweshda, hêshtash, shitêk heye ke zor le nizîkewe we dewruberî jadûyî decê be bekarhênanî wushey bivawî le zimanî Inglîsîda. Bekarhênanî wushey bivawî le bestên u cuwarcêwey mawe pênedraw da, wek le bernamey têlêvîzîonî da, kardanewey zor tund u tîjhî zor xelik dewrûjhênê u be ruwalet debête mayey ratilekan u bêz u qêzî zor le xelik. Lewesh ziyatir, ew bertek nîshandane, bertek nîshandanêkî najhîraneye le ast wusheyek, nek cemkêk. Le bernameyekî têlêvîzîonî da be tewawî mawe dedrê bigutirê 'sexual interjourse ' jûtbûnî sêksî’. Ja boye wushey bive be rûnî hem rastiyekî zimanî u hem derûnnasaneye. Ewe wushekanin ke hestyan pêdekrê hele bin u her boyeshe ewende behêz u bekarin.

Tuwanayî u destelatî ew sîhre le Birîtaniya bew rêgeye da derdekewê ke BBJ le hêndêk bonan da ta ew radeye le amadeyî têknîkî da cuwete pêshê ke beshdarîy telefonî gwêgiran le hêndêk bernamey zîndûy radyoyî da bibrê eger le qisekanyanda wushey bive hebin. U kanale têlêvîzîyoniye serekiyekanî Emrîka be shêwey berdewam deng dexene ser wushey bive u kipî deken. Miro detuwanê way lê têbiga ke ewan le akamî bekar hênanî hêndêk wushe yan kardanewey bekarhênanyan peshêwin u tenanet tirsîshyan rê denîshê. Wushey bivey ew ceshne lewaneye le hêndêk barudox da tewaw le jêy xoyanda bin, belam ewan hêshta le zorbey amrazî rageyênerî gishtî bilaw kirdinewe da qoliyan le ser nekêshrawe.

Deste wushey ' hêshta jarê na' ew xêrayiye nîshan deda ke nimûnekanî wushey bivawî dekrê bigordirên. Sizay qanûnî be dijhî wushegelî herze u qêzewen le dinyay Inglîsî ziman da xerîke bizir debê u meylêkî zor le mer hebûnî bocûnêkî zor jhîranetir, u kemtir sîhrawî le ast wushe bivekan le peresendin daye- êsta' shikandinî rêsakan'kemtir diramatîke lewey ke hebû, her nebê le hêndêk barudoxanda. Nimûneyekî Birîtaniyayî benêwbangî ewe bekarhênanî awelnawî ‘bloody’ xwênawî, le layen Bernard Shaw raye wekû wusheyekî hejhêner le fîlmî Pigmalion da, ke îdî êsta kes lêy narewêtewe. Lêresh da, goranî komelayetî, le goranêk le akarî zimanîda reng dedatewe. Le layekî dîkewe, hawkat legell ewey ke jîhanî Inglîsî ziman zor nasktir debê be dijhî ew jore babetaney ke ferq u jiyawazî nayeksanane dexene nêw xelik le ser binemay xesletî komelayetî yan fîzîkîyan, wushey wekû ‘niger’ quleresh, ’jripple’ seqet, ’poof’ qunder, heta dê ziyatir bivawî debin u bekarhênanyan heta dê ziyatir hejhênerin.

Pinktêkî dîkey serinjrakêsh ew karlêkeriye duwemeye ke wushey bive dekrê le ser ziman xoy heyanbê. Le ber bêmeylî zorî axêweran bo derbirînî wushey bive, yan wushegelî nizîk le wan, le hêndêk barudox da ew wushaney ke le rûy dengsaziyewe we wushe bivekan decin lewaneye le ziman da nemênin u derhawêjhrên. Bo nimûne, zor jar degutrê le zimanî Inglîsî da le ber ew hoye wushey rabit [kerwêshk] jêy wushey joney [ ke wek kenî telefuz dekrê] girtûtewe. Her heman shêwe shîkirdinewe lemer bekarhênanî berbilawî wushey ‘rooster’ keleshêr le Inglîsîy Emrîkayî daye le birî ‘jojk’ keleshêr, ke em wusheyey duwem le rûy dengsaziyewe le wushey endamî zayendî piyaw zor nizîke. Sebaret bew takaney ke dû zimanen, be ruwalet ewe dekrê le nêw dû zimananîsh da rû bida. Mamostayan basyan kirduwe ke axêweranî kicî Emrîkayî Indiyenî zimanî Nûtka be tewawî pêyan naxoshe u nayanewê wushey Inglîsî ‘sujh’ [awa] bekarbhênin le ber we yekcûnî dengî ew wusheye legell wushey ‘vagina’ jî shermê le zimanî Nûtka da. Her awash, bas dekrê xwêndkaranî Taylendî le Inglîstan katêk be zimanî xoyan be yekewe qise deken eger axêweranî Inglîsîyan belawe bê le bekar hênanî hêndêk wushe xo deparêzn wekû [kha:n] ke le zimanî Tayî da be manay'rûxan' e u le Inglîsîda be jorêkî dîke debîstirê, neka ewe be sûkayetî bizandirê.

Emaney bas kiran, hêndêk lew rêgeyanen ke pêyanda komell kar le ser ziman deka, u deshê pêyanda zimanîsh kar le ser komell bika. ême wek dîtman jhimareyek shêwe u rêge hen ke ziman u komell be yektirî debestinewe, u le bendekanî dabêy em kitêbe da ême le hêndêk layenî ziyatirî ew be yekdî bestiraneweye dekolînewe. Le mawey cil u kusûr salî rabirdû da, zanîn u ferq pêkirdinî le zêdey girîngî ew pêwendî u be yek bestiraneweye geyishte pêgeyishtin u peydabûnî rêbaz u bin- dîsîplînî nwê le zimaninasî da: ewîsh komelnasîziman e. Ewe renge gishtandinêkî berbilaw belam bejê bê eger bigutrê ke zorbey beshekanî pêkhênerî zimannasî ber le fircik girtin u seqamgîrbûnî komelnasîzimanî be tewawî cawyan le pêwendî nêwan ziman u komell heldebuward. Le zor nimûnanda ewe le ber hoy bash bûn. Jext kirdinewe le ser 'îdîolêkt' – qise kirdinî take kesêk le katêk da u be shêwazêk – sade kirdineweyekî pêwîst bû ke geyishte peydabûnî cendîn berewpêsh cûnî tîyorî. legell eweshda, her wek ta êsta nîshanman dawe, ziman zor ziyatir diyardeyekî komelayetî ye. Lêkolîneweyek le ser ziman le ser yek be bê amajhe kirdin be cuwarcêwe komelayetiyekey bimanewê u nemanewê degate fit kirdin u derhawîshtinî hêndêk le rehendekanî zor aloz u serinjrakêshî ziman u le kîs danî derfet u deretan bo berewpêshcûnî ziyatirî tîyorîk. Yek le hokare serekiyekanî ke geywete peregirtin u geshe sendinî lêkolînewey komelnasaney ziman têgeyishtin u ferq pêkirdinî girîngî ew rastiyeye ke ziman diyardeyekî zor legoranhatû ye, u ewey ke ew legoranhatuwîye dekirê ewendey ke le ber goranî komele awash le ber goranî ziman bê. Ziman her kodêkî sade u hasan niye ke be yek shêwe le layen gisht xelkewe le hemû barudoxêk da bekar bihêndrê, u êsta zimannasan lewe têdegen ke hem heldesûrê u hem be qazanje hewil biden bo pêwecaran u lêk kirdinewey ew pêcelpêciye.

Ke wabû, komelnasîziman, ew besheye le zimannasî ke ziman wekû diyardeyekî komelayetî u kultûrî shî dekatewe. Ew zanste buwarî ziman u komell detwêjhêtewe u pêwendiyekî nizîkî legell zaniste komelayetiyekan heye, be taybetî derûnnasî komelayetî, merdimnasî, jugrafiyay însanî, u komelnasî. Lêkolînewe lew dîtin u bocûnaney ke sebaret be formekanî ziman hen, wekû bekarhênanî /r/ î na-ber le vokal, yek le nimûney ew karane ye ke le bin banî derûnnasî komelayetî ziman da kirawe. Le layekî dîkewe, lêkolînewe le zarawegelî xizmayetî le zimanî Niyamal da, nimûneyekî bashe ke dekewête buwarî zimannasî merdmnasane, u lêkolînewe lew rêgeyey ke pêyda lehjekan bere bere le herêmêkewe ta herêmêkî dîke le yek dûr dekenewe, wek le Norfolkewe ta Suffolk, yan le Holendewe bo Alman, dekewête ber buwarî zimannasî jugrafiyayî, her wek jhimareyek lew babetaney ke ême le bendekanî 8 u 9-î em kitêbeda lêyan dedwêyn. Bendî 6 ew shêwe u rêgey bekarhênanî ziman tawtuwê deka, wek ewey le nimûney seferî tirên da basman kird, wate têkelawî u hawkirdeyî komelayetî, lewane hêndêk layenî shîkirdinewey dîskors u êtnogirafî axaftin. Le bendî 7 da 'netewe u ziman', le bendî 10 da ' ziman u însaniyet', u le shwênî dî, ême basî ew babetane dekeyn ke dekewne xaney lêkolînewe lemer ziman le ruwangey komelnasiyewe, ewîsh birîtiye le lêkolînewey ewey ke kê be ci zimanêk (yan shêwezarêk)le gel kê qise deka?, u be dabezandin u pêwelkandinî ew dozînewane be gîrugirfte komelayetî, siyasî u perwerdeyiyekan. U le gisht kitêbekeshda ême xoman bew babeteshewe xerîk dekeyn ke hêndêk le nûseran wek 'zimaninasî layîk' amajheyan pêkirduwe. Emesh lêkolînewe zimaniyekan le bestênî komelayetîyan da weber degrê- ziman bew jorey le layen xelkî asayiyewe le jhiyanî rojhaneyan da qisey pêdekirê – ke be shêwey serekî mebestêtî wulamî pirsiyarekanî ke bo zimannasan jêy serinjin bidatewe, wek ewey ke ziman con u bocî degordirê (ême her lem bendey êstada be kurtî akamî conêtî goranî zimanîman sebaret bew lêkolînewaney le New England u New York wedest hatûn bas kird) u con ême detuwanîn tîyoriyekanî xoman bashtir bikeyn be taybetî sebaret be tebî'etî legoranhatûyi ziman. Renge bashtirîn nêwlênan bo ew joreye le lêkolînewey ziman ceshnawceshnî zimanî u goran bê. 

~-~-~~-~-~~-~-~~-~-~~-~-~~-~-~~-~-~

Sercawe: Bendî yekemî kitêbî: Sociolinguistics An introduction to language and society, Peter Trudgill, Fourth Editon, Pengun Books, 2000, pp. 1-22
