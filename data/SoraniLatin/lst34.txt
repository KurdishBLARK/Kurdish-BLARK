Ziman u Girûpî Êtinîkî
Profêsor Peter TrudgillNûsînî: Profêsor Peter Trudgill
Wergîrran le Inglîsîyewe: Hesenê Qazî 
 
Le dewllete Yekgirtûwekanî Emrîka taqî kirdineweyek kira ke têyda jhimareyek xellik ke wek dawer dewryan degêrra dawayan lêkira giwê le dengî dû girûpî jîyawaz bigrin ke leser kasêt aste kirabû. Zor le dawerekan birryaryan da ew axêweraney ke le leser kasêtî yekem dengyan aste kirawe Emrîkayî Efrîqayîn, u ewaney leser kasêtî dûwem dengyan aste kirawe sipî pêstin. Ew dawerane be tewawî helle bûn.

Ewe kasêtî yekem bû ke dengî axêweranî sipî bû, u ewî dûwemyan î reshan bû. Bellam dawerekan be shêweyekî zor cawrrakêsh helle bûn. Ew axêweraney dawa le dawerekan kirabû gwê le dengyan bigrin xellkî taybetî bûn: axêwere sipîyekan ew jore kesane bûn ke hemû jhîyanî xoyan de nêw Emrîkayîye Efrîqayîyekanda jhîyabûn, yan lew nawcane gewre bibûn ke nirxe kultûrîyekanî reshpêstan zall u bandeste؛ axêwere reshekan ew jore kesane bûn ke le tafî gewre bûnî xoyanda pêwendîyekî zor kemyan le gell reshpêstekanî dî hebibû u zurbey jhîyanyan lew jore nawcane jhîya bûn ke sipîyekan têyanda bandest bûn. Rastîyeke ewe bû ke axêwere sipîyekan dengyan wekû reshan debîsitra, u axêwere reshekan wekû sipîyekan – u ew daweraney gwêyan le kasêtekan girt bew shêweye birryaryan da.

Ew taqîkirdineweye dû xallî ta radeyek girîng deselmênê. Yekem, jîyawazî heye le nêwan ew Inglîsîyey le layen zorêk le sipîyekan u zorêk le reshekan le dewllete Yegirtûwekanî Emrîka qisey pêdekirê bew shêweyey ke Emrîkayîyekan detuwanin le ser binemay shêwey qise kirdin be hêndêk dillnîyayîyewe sebaret be em yan ew girûpî êtinîkî birryar biden – bo nimûne ewe dekrê be pêyî‌ axawtinêkî têlêfonî bê - ke deyslmênê 'axawtinî reshane' yan ' axawtinî sipîyane' ye u eme bo zor le Emrîkayîyan joreyek rastî komellayetî ye. Ew ezimûngerîye be rêgey taqîkirdineweyekî dîke ke le Detriot kirawe le dûy dirawe, u nîshanî dawe ke Detroitîyekanî ser be hemû temenan u he‌mû cîne komellayetîyekan (be pashxanî asayî lew taqîkirdineweyeda) teqrîben rêjheyekî heshta le sedî serkewtinyan heye le nasînewey dengî axêweranî reshpêst le î sipîpêst tenê be cend deqîqeyek gwê girtin le kasêtekan.

Xallî dûwem eweye, ke ew taqîkirdineweye ta radeyekî shîyawî selmandin nîshan deda, egercî qalibî axawtinî resh yan sipî ke bîsteran karî le ser deken biwarî eweyan bo derexsênê zor jar be dirustî‌ dengekan binasnewe, bellam lêk kirdinewey jîyawazî‌ be tewawî akamî akarî fêrbûne. Xellik le ber ewey resh yan sipîn em jore yan jorêkî dî qise naken .Ewey rûdeda eweye ke axêweran xesllete zimannasaneyekanî ew kesane werdegirn ke le pêwendîyekî nizîk da le gellîyan dejhîn. Endamanî dû girûpî êtinîkî Emrîkayî ke ême basyan leser dekeyn ew shêwezare zimanîye fêr debin ke be î wan denasrê her be tewawî be heman rêgey da ke dîyalêktekanî cînî komellayetî fêr debin u le nimûne na asîyekanda ke Emrîkayî sipî de nêw Emrîkayîye Efrîqayîyekanda dejhîn, yan be pêcewane, ew ulgûyey miro werî degrê î ew girûpeye ke le nawcekeda bandeste.

Ke wabû, ashkraye ke ‌ jîyawazîy zimanî ew jore hîc jore binemayekî regezî yan derûnnasaney nîye. Legell eweshda ême amajhe beme dekeyn, cunkû le rabirdû da be berbillawî bawerrêkî ewto hebû ke debê u lewaneye pêwendîyekî zatî hebê le nêwan ziman u ' regez' da. Bo nimûne, le mawey Sedey Nozdehemda zarawey be esill zimannasaney Hîndu - Urrûpayîsh be manayekî serdagîrawî regezî darrêjhra. Zarawey Hîndu - Urrûpayî bo ewe darrêjhra ew zimananey Urrûpa, Rojhhe‌llatî Nêwerrast u Hîndûstan weber bigrê ke zimannasan dozîbûyannewe, ew jore zimananey ke le barî mêjhûyiyewe xizmayetîyan legell yektrîda hebû. Le akamda, efsaneyek lemerr regezî xeyallî Hîndûrrûpayî yan Aryayî saz bû ke nek her be zimane daykûbabe Hîndûurrûpayîyekan qiseyan kirdûwe bellkû ejhdadî regezî allmanîyekan, Romanekan, Sillavekan, Yonanîyekan, Farsekan u ewanîtir bûn ke êsta be zimane Hîndu- Urrûpayîyekan qise deken. Pêwîstî be bîr kirdineweyekî zor nîye ke ew bocûne be ashkrayî be helle dabindirê. Hemû însanêk detuwanê hemû zimanêkî însanî fêr bê, u ême be nimûney zor bebashî be bellgewe selmêndiraw dezanîn ke gisht girûpe ênîkîyekan be dem têperrînî zemanewe zimanyan degorrin - miro tenê dekrê, bo nimûne bîr le jhimareyekî gewre le xellkî be recellek Efrîqayî bikatewe ke êsta bew zimanane qise deken ke recellekyan Urrûpayî ye. Boye, dekrê, be hîc jor desteberîyek nebê - de rastîda, u be asayî hîc wê nacê - ke girûpî xellik le ber ewey be zimanî xizim qise deken le barî " regezîshewe xizim bin". ême natuwanîn billêyn ke Allmanîyekan u Bêngalîyekan le barî bedenî, regezîyewe xizmî yekin her le ber ewey ke ewan be zimananî xizmî Hîndûurrûpayî qise deken.

Legell eweshda, bîr u bocûn sebaret be zimanan u regez be zehmet le nêw decin. Bo nimûne, zimanî Allmanî beshêkî girîng bû le têorîyekanî Nazîyekan sebaret be ' regezî berz' y Jhêrmenî؛ u fikrî helle u saxte sebaret be deretan u wîstî parastinî ' pakîyetî ziman' ( wate bergirî kirdin le zimanêk le beranber ' jharawî bûnî' be wushey xuwazrawe le zimanekanî dîkewe) dekrê dest le destî fikirî pakîyetî regez da birrwa ke her ewende saxte u he‌lle ye. Renge kemtir sedeme lêder, bellam ‌ zor shêlgîltir u pêdagirtir nimûney dananî ' Romanîyekan ' be xellkêkî ' Latînî' bê her le ber ewey ke ewan be zimanêkî Romî qise deken. Hellbet, ewe raste ke le ruwangey zimannasanewe, zimanî Romanî pêshwecûnî mêjhûyî Latîn denwênê ( be têkellawîyekî bercaw legell zimananî Sillawî u zimanekanî dîke), bellam herwa be sanayî ewey be dû da naye ke Romanîyekan sed le sed le barî jhênêtîkîyewe tormey Romanekanin. Herconêk bê, zor zîyatir lewaneye ke le barî jhênêtîkîyewe xizmayetî nizîkyan hebê legell dirawsêye Okraynî, Sirrbî, Bullgarî u Mejaristanîyekanyan, ke be sedan legell ewan têkellawîyan hebûwe, her wek legell êspanyayîyekan u Purtugalîyekanda.

Legell eweshda, ewe raste, ke le zor nimûnanda ziman dekrê ber'odeyiyekî girîng u tenanet serekî bê bo endametî le girûpêkî êtnîkî da. Ewe rastîyekî komellayetî u kultûrî ye, bawekû ewesh, girîng e ‌ miro belayewe ashkra u rûn bê ke basî ci pêvajhoyek le gorrê daye. Le hêndêk nimûnanda, bo wêne, u betaybetî eger bas le ser zimanan u nek shêwezarekanî zimanêk bê, xeslletekanî zimannasane lewane ye pêwerî her girîngî dîyarîker bin bo endametî le girûpî êtinîkî da. Bo nimûne, kemtir be jê u raste bigutrê ke Yonanîyekan be Yonanî qise deken ta ewey bibêjhrê ke ew xellkey axêwerî bûmî zimanî Yonanîn ( wate zimanî Yonanî zimanî daykîyane) begishtî be Yonanî dadendirên (be lanî kemewe le layen Yonanîyekanî dîkewe) ja netewayetî rasteqîne u resmî ewan hercîyekî debê billa bibê. Le nimûney dîke da, le piratîk da katêk bas leser shêwezare jorbejorekanî 'eynî ziman dekrê, pêwendî nêwan ziman u girûpî êtnîkî lewaneye girêdirawîyekî 'adetî sade bê, ke be perjhîne komellayetîyekanî nêwan girûpekan hêzî weber nirabê, ke têyanda ziman xeslletêkî girîngî xo nasînewe ye. Gisht Emrîkayîye Reshpêstekan be hêcjor be shêwe zimanî Inglîsîy Emrîkayî Efrîqayî qise naken ( bo rûnkirdinewey zîyatir sebaret bem zaraweye birruwane xuwarewe), bellam zorbey here zorî ew kesaney qisey pêdeken Reshpêstin, u dekrê awa be nêw bikrên tenê berrêgey shêwey axawtinyanewe. Ke wabê, jîyawazî girûpî êtnîkî le komellgeyekî têkellaw da shêweyekî taybetî ye le jîyawazî komellayetî u wek eme, zor jar jîyawazî zimanî lêdekewêtewe ke be wîyewe girêdirawe.

Nimûnekanî jorî yekem, ke têyanda ziman xeslletêkî dîyarîkere bo endametî le girûpî êtnîkî da, le astî jîhanî da zor bawin. bo nimûne, barudoxî ew jore le Efrîqay fire zimanda zor asayîn. Tenê le komelleyekî derewey Akra le Gana axêweranî bûmî zîyatir le heshta zimanî jîyawaz hen, lewane zimane serekîyekanî wekû Twi‌, Hausa, Ewe u Kru. Le zor nimûnanda, takuterayan xowyan ser be girûpêkî taybetî êtnîkî yan 'eshîretêkewe denasênin ke leser binemay ewan ew hemû zimanane zimanî daykîyane( egercî zorbey danîshtuwan dûzimane yan sê zimanen). Boye girûpe êtnîkîye jîyawazekan be rêgey zimanewe u nek shitêkî dî jwê bûnî xoyan u nasêney xoyan deparêzin. Hellbet ewe tenê dîyardeyekî Efrîqayî nîye. Dû girûpî êtnîkî serekî be recellek Urrûpayî le Kanada, bo nimûne, be shêwey serekî tenê be rêgey zimanewe le yektrî dekrênewe. Ewe raste, ke le zor rûwewe, ewan jîyawazî dînî, mêjhûy jîyawaz, kultûrî jîyawaz u dab u shwênî jîyawazîshyan heye, bellam xeslletî here girîngî dîyar‌îkeryan ewe ye gelo ewan axêwerî bûmî Inglîsî yan Ferranseyîn.

Le nimûney jorî dûyemda -u emane le zor rûwewe cawrrakêshin - nasêney jwêy girûpe êtnîkîyekan, nek be rêgey zimanî jîyawazewe, bellkû be rêgey shêwezarî jîyawazî 'eynî zimanewe, xoy derdexa. Ew jore jîyawazîyane dekrê rîsheyan le heman jore mîkanîzimane da bê yan belanî kemewe be zîndûyî rabigîrên ke bo hêshtinewe u parastinî dîyalêkte komellayetî - cînayetîyekan le gorrê dan: ême detuwanîn way dabinêyn ke jîyawazî girûpî êtnîkî wekû berhe‌llstêk dejûllêtewe le ser rêy pêwendî nîshanekanî zimanî her be heman shêwey berhe‌llstekanî dîkey komellayetî. Lewesh zîyatir, le nimûney girûpe êtnîkîyekanda, hokare ruwanînîyekan wêdecê girîngîyekî bercawyan hebê. Takuterayan zor zîyatir wêdecê wushyarîyan sebaret bew rastîye hebê ke ewan ' Jûleke' n yan xoyan be ' resh' dabinên ta ewey ke pê lewe binên ke ewan ba‌ billêyin ser be " cînî xuwarewey mamnêwinjî ' n. Ewe manay waye ke endametî girûpî êtnîkî yan nasêne dekrê rastîyekî girîngî komellayetî bê bo ewan. Lewesh zîyatir, dekrê jîyawazî zimanî ci wushyarane yan nawushîyarane ferqî pêbikrê, wekû xeslletêkî ew jore girûpane, ew jore jîyawazîyane dekrê dirêjhxayen u berdewam bin.

Debê amajhe bewesh bikrê her wek zimanan sazdirawî komellayetîn (birrwane bendî 1 u 7 y em kitêbe), girûpe êtnîkîyekanîsh be rêjhe pêk hatey legorranhatûn u sinûrekanyan dekrê bigorrdirên u‌ le rewtî mêjhû da‌ dekrê hebin u/yan bizir bibn. Nimûneyekî cawrrakêsh u le hemankatda tallî eme Yugosalavia ye.Le nêwan sallanî 1918 u 1990 kanda Yugoslavia dewllet – neteweyekî fire êtnîkî, fire zimanî bû.Egercî le Bakûrî Rojhhe‌llatî ewê axêweranî zorî Mejarstanî u le Bashûrî Rojhawa axêweranî Albanî, her weha zor girûpî kemayetî zimanî dîke hebûn, zorbey willateke be zinjîreyekî (birrwane bendî 1) lehjeyî jugrafîyayî dîyalêktekanî Slaviy Bashûrî daposhrabû (‌ ke lehjekanî Bulgarî Bulgaristan u nawce dirawsêyekanî weber degirê). Hemû layek le ser ewe rêk bûn ke lehjekanî Slovenia le beshî Bakûrî Rojhaway ew zinjîreye da dekewtine jhêr cetirî zimanî standardî Sloveniayî؛ u le sallî 1945 bemlayewe, hellwêstî resmî ewe bû ke lehjekanî Meqdûnîyeyî Yugoslavia, le Bashûr, lehjegelî standardî Meqdûnîyeyî bûn. Legell eweshda, le nêwendî willatekeda - Croatia, Motenegro, Bosnia- Hersegovina u Srbiaa - barudoxeke ta radeyek zor aloz u pêcellpêctir bû. Hellwêstî resmî ewe bû ke zimanî ew herêmane Srbo-Krowatî ye.

Ba wekû emeshe, her wek nêweke dellê, sirrbo-Croat dû shêwey ta radeyek jîyawazî hebû: Srbi, ke zorbe be elfubêtkey Sîrîlî denûsrê (ke her weha bo nûsînî Bulgari, meqdûnîyeyî, Okraynî u Rûsîsh dekar dekirdirê) , u ta radeyek le ser binemay lehjekanî beshî Rojhhe‌llatî Nêwerrastî Yugoslavia hellnirawe ( lêre da emin hêndêk qiseke sade dekemewe)؛ u Croati, ke be elfubêtkey Latîn denûsrê, u zîyatir le ser binemay lehje Rojhawayîyekan dandirawe. Le serubendî jor be jor le mêjhû da, u le layen xellkî jîyawazewe be shêwey jor be jor, Srbi u Croati be pêy îdeolojhî baw u barudoxî sîyasî be zimanêkî taqane be dû normî jîyawazewe, yan be dû zimanî jîyawaz dandirawin ( egercî her dûk la betewawî dûlayene le yekitrî têdegen). Zimanî Croati debestirawe be girûpî êtinîkî Croat, ke le herêmekanî Rojhawa bandest bûn u ler rûy dînîyewe le konewe Mesîhî Roman Katolîk bûn, u zimanî Srbi debestirayewe be girûpî êtinîkî Srb, ke le herêmekanî Rojhhe‌llat bandest bûn u le rûy dînîyewe le konewe Mesîhî Ortodoks bûn. Boye ew Croataney ke xellkî bûmî Croatia bûn pishkêkyan hebû: ewan deyantuwanî billên ewan axêwerî bûmî Srbo-Croati yan Croati n. Le layekî dîkewe, ew Srbiyaney le Croatia gewre bibûn u be tewawî wekû Croatekan qiseyan dekird layan pesendtir bû billên be zimanî Srbor-Croati qise deken. Heman shit be pêcewane bo ew Srb u Croatane bû ke le Srbia dejhyan.

Le Bosnia, beshî nêwendî Yugoslavia, hellkewteke tenanet zor alloz u pêcellpêctir bû. Ew lehjaney lew beshey nêwendî zinjîrey lehjeyî qiseyan pêdekrê allqeyekî pêwendîn le nêwan lehjekanî Croatia u Srbia da ja boye ci hoyekî taybetî nebû bigutrê ke ew lehjane lehjey Croati yan lehjey Srbi n. Ba bo wêne billêên, danîshtûwanî Sarajevo, pêtextî Bosnia, renge lewane bû billên ewan be Croati qise deken eger Croat bayen u eger nasêneyekî êtnîkî Croat bo ewan girîng bûbaye؛ her awash, hêndêk Srbi xellkî Sarajevo lewane bû billên ewan be Srbi qise deken. Bawekû emesh, le rastîda, ew lehjaney ewan qiseyan pêdekird be tewawî wekû yek wabûn, ja boye bo ewan nêwî têkhe‌llkêshrawî Srbo – Croat le rastîda manay zortir bû. Be kar hênanî zarawey Srbo-Croat wêdecû bo girûpêkî serekî dîkey êtnîkî le Bosnia – musullmanekan – zor nasiktir bê, ke le ber ewey ne Srb bûn u ne Croat hîc hoyekyan nebû ke nêwlênanêkî zimanîyan le yekî dîke bellawe pesindtir bê. Zarawey Srbo-Croat belay jhimareyekî zor le betaybetî Yugoslawi sharnishînîsh ke le barî êtnîkî daykûbabîyewe têkellaw bûn hestyan bewe dekird ke nasêney neteweyî ewan wek Yugoslawan debê be hênd bigîrê ta ewey ke xoyan be nasêneyekî taybetî êtnîkîyewe girê biden.

Le berayîyekanî 1990 kanewe, be le ber yek hellweshanî Yugosllawia‌, ew barudoxe, wek hemû layek bash lêy agadarin, gorrawe. Hukûmet le Zagreb netewey serbexoy Croatia be zimane neteweyekey dellê Croati, u be tundî layengirî bekarhênanî elfubêtkey Latîne. Le layekî dîkewe, hukûmetî Srbia le Belgrade, be zimane neteweyekey dellê Srbi, u be tundî layengirî le bekarhênanî elfubêtkey Sîrîlî deka. Lemesh zîyatir, le her dûk nimûnanda, hukûmetekan hewllyan dawe hengawî ewto helhênnewe ke hêndêk le berhe‌llistkaranyan ta radeyek beheq nêwyan nawe ' paktawî wusheyî' – hawterîbî nimûney dilltawînî paktawî êtnîkî (kushtin yan be tobzî derperrandin u ragwêstinî girûpêkî êtnîkî be destî girûpêkî dî) ke le shwênî jor be jorî Yugoslaviay pêshû da qewmawin. Bo ewey pêdagirî bikrê le ser serbexoyî (birrwane bendî 1) zimanî Croati le beranber zimanî Srbi da, u yan be pêcewane, ew wushaney ke wa dadendirê zîyatir taybetîtir bin be shêwezarekey dîke fit dekrên u le rojhname, kitêbî medresan u jêyî dîke pak dekrênewe u bizir debin. Her dûk hukûmetekan her weha hewill deden bo welananî ew wushaney ke recellekî Tirkîyan heye le zimanekanyanda, le katêkda hukûmetî Bosnia layengirî lew jore wushane deka u deyanparêzê.

Ja eger îdî, ci zimanêk be nêwî Srbo-Croat le ara da nemawe, ey billêy musullmanekanî Bosnia ew zimaney pêy dedwên u pêy denûsn be ci dabinên? ashkira ye ke ewan nayanewê le nêwan sheqllî ' Srbi' u ' Croati' yekyan hellbijhêrin. Ja boye be hîc jor nabê be seyr dabindirê ke ballwêzî Bosnia le Dewllete Yekgirtûwekanî Emrîka êsta daway kirdûwe ke debê wekû Bosnî amajhe be zimanî hukûmetekey bikrê. Her wek ême le bendî 1 da bînîman, u dîsan le bendî 7-î em kitêbe da deybînîn, ewey ke daxuda shêwezarêkî zimanî zimanêke yan na be hîc jor be tewawî meseleyekî zimannasane nîye. Katêk babetî lew jore pêwendî be babetî êtnîsîtî peyda dekenewe le rastîda ewan detuwanin zor alloz u pêcellpêcyan lê bê: zimanêk bewe kotayî dê ke bibê be sê ziman.

Ême her êsta jexitman le ser ewe kirdewe ke hukûmetekanî nwê le Yugoslaviay pêshû be anqeste hewill deden ‌ pêdabigrin le ser jwêbûnî neteweyetî u êtnîstey xoyan be pallpishtî jîyawazîy wushey qamûsî. Legell ewesh, le nimûney dîkeda, jîyawazî girûpî êtnîkî lewaneye zor be shêweyekî xorriskîtir pêwendî hebê be jîyawazî dengnasî u rêzimanîyewe.Bo nimûne yekêk lew rastîye cawrrakêshaney le lêkollînewey Labov le New York derkewt ewe bû ke jîyawazîyekî kem bellam be ruwallet girîng heye le telefoz kirdinî zimanî Inglîsî da le nêwan axêweranî ke pashxanî Jûleke u ewaney pashxanî Italîyayyan heye. Ew jîyawazîyane le rûy hejhmarîyewen ta ewey ke nîshaney bawerrpêkiraw u tewaw dabirrawî jîyawazîyekanî girûpî êtnîkî bin, bellam ewan be rûnî le ber ew rastîyen ke girûpe êtnîkîye jîyawazaekan meylyan berew eweye ke le nêw sharekeda komellgey jwêy xoyan damezrênin. Le binawanda ew jîyawazîyane wa wêdecê le ber, bellanî kemewe ta radeyek, berdewambûnî kartêkerî ewey bin ke zor jar be shêwezarekanî substratum nêw zed dekirên - wate ew zimananey yan shêwezaraney ke le layen ew girûpanewe yan ejhdadîyanewe qiseyan pêkirawe ber lewey ke bibin be axêwerî Inglîsî sharî New York – wate Yiddîsh u Italîyayî. Têkel bûn u têwehatinî zimanî kon bo nêw zimanî taze (ba billêyîn 'rawêjhêkî Yiddîsh' bo nêw înglîsî) [ lem wergêrraneda "rrawêjh" le birî “accent” dekar kirawe, wergêrr] le wejî yekemda wêdecê geyshtibête bekarhênanî nastandardî nîshanekanî zimanêkî bêgane le layen wejî dûyemewe. Bo nimûne, yekêk le xeslletekanî Inglîsîy New York, her wek le bendî pêshû da bînîman ( laperrey 38), pêshxistinî derrbirrînî wavêlî nêw wushey beard bûwe le wushey jorî bad u bag da. Wa wêdecê ew pêshxistine le ber wîstî wejî dûyemî Italîyayîyekan xêratir kirabê‌, renge nawshîyaranesh bo ewey be rawêjhêkî Italîyayî be Inglîsî qise neken. Axêweranî bûmî zimanî Italîyayî wavêlêkî jorî ]a ] zor kirawetir le denge Inglîsîyeke, lew wushe Inglîsîyaneda ke ew dengeyan têdaye, bekar dehênin, u mindallekanyan, bo xo parastin lew telefuz kirdine, lewaneye shêwey here dirêjhî ew wavêleyan wergirtibê ke le ber destyan da bûwe. Be dillnîyayîyewe êsta Italîyayekan meylêkî zîyatir nîshan deden bo bekarhênanî wavêlêkî dirêjhtir le berawird kirdin legell xellkî Jûlekey.

New York da, u duwajar ewe detuwanê bigate barudoxêk ke wavêlî dirêjh le wushey wek bad u bag da bibê be nîshaneyekî nasînewey ew New Yorkîyaney ke pashxanî Italîyayîyan heye. Le layekî dîkewe, axêweranî Jûleke le wushey jorî off u lost u dog da wavêlêkî dirêjhtir le Italîyayekan bekar dehênin u ulgûyekî her awa nastandard detuwanê berpirsî eme bê: zor le axêweranî bûmîy dîsh ke zimanî Inglîsî wek zimanêkî bêgane fêrbûn ferq be jîyawazî dengî /o/ le wushey coffee u wushey cup/à/ da naken, lewaneye coffee cup biken be / kOfi kOp /. Ja lewaneye wejî dûwemî axêweran jîyawazîyekeyan le nêwan dû wavêlekanda gewretir kirdibêtewe, bo ewey jext le ser ew rastîye bikenewe ke ewan ewane lêk dekenewe, u akamî ewe bûwe ke le wushey wekû coffee, dog da wavêlekan dirêjhin. Ew wavêle dirêjhane akamî gusharî ew jore nîn, cunkû dirêjh derbirrînî wavêl tenê be axêweranî Jûlekewe nawestê, bellkû dekrê le ber kartêkey sabstratum le layen ew girûpe êtnîkîyewe pêsh xira bê.

Heman jorî kartêkerî sabstratum dekrê le Inglîsîy Scoatlandî da bibîndirê. Zorbey skatekanî êsta lem rojhgare da be sadeyî xoyan be ' Scotlandi' dadenên, bellam le rûy mêjhûyiyewe ewan toremey dû girûpî jwêy êtnîkîn. Bo ewey hêndêk shitekan sade bikeynewe, detuwanîn billêyn skatekanî berzayîyan Highland Scots, ke babubapîranyan be recellek le Irlendewe hatûn, le Gaelekan bûn u be zimanî Sêltîkî Gaelîk qiseyan kirdûwe ( ke êstash zor lewan qisey pêdeken le Rojhaway Highlands u le durrgekanî Hebrides ), le katêkda skatekanî Deshtayîyan Lowland wek gelî Inglîsî, be recellek Jhêrmenî u Anglo Saxson bûn. êsta ke le Scotland teqrîben le layen hemû kesewe be zimanî Inglîsî qise dekirdirê, ew jîyawazîye lew jore Inglîsîyey ke miro le beshe jîyawazekanî wullateke da deybîstê mawetewe. Skate Deshtayîyekan yan be yekêk le lehje xojêyîekanî Scotekan qise deken ( bo zanyarî zîyatir le ser eme birruwane bendî 7-î em kitêbe), yan be standardî Inglîsîy Skatlendî be rawêjhêkî xojêyîyewe (yan shitêk le nêw herdûkîyanda). Le layekî dîkewe, Beriznishînekan Highlandres yan be standardî Inglîsîy Skatlendî qise deken (ke em girûpe be têkirra ewe wekû zimanêkî bêgane fêr bûwe) yan be shêweyek ke hênde lewe dûr nîye - hercunêk bê, nek hênde dûr lewewe wekû lehjekanî Deshtayîyan. Bo nimûne Beriznishînekan be asayî nallên I dinina ken, wek ewey ke Deshtayîyekan lewaneye bîllên, bellkû dellên I don’t know. Legell ewesh, zor jar ta radeyek kartêkerî sabsiratum le zimanî Gaeylîkewe lew Inglîsîyey ke Berznishînan qisey pêdeken hest pêdekrê u bewe ra miro dezanê xellkî Highlands n. Hellbet, axêweranî bûmî zimanî Gaeylîk le Inglîsî da zorjar rawêjhî Gaeylîkî yan heye, bellam miro detuwanê jîyawazîyekanî wusheyî u rêzimanîsh tenanet le axawtinî ew Berznishînaneshda be dî bika ke le jhîyanyanda qetyan be zimanî Gaeylîkî qise nekirdûwe. Nimûnekanî em jore jîyawazîyane wek emaney xwarewen:

standardî Inglîsîy Skatlendî                  Inglîsî Rojhaway Highland

Bring that whisky here.                        Take that whisky here. 
I can see you !                                     I’m seeing you!  
I don’t want that.                                 It’s not that that I’m wanting.

Le dinyay Inglîsîy zimanda be gishtî, yekêk le nimûne here cawrrakêshekanî jîyawazî zimanî girûpî êtnîkî - ke têyîda dewrî ferzî joreyek le kartêkerî sabstratum babetêkî qisehellgir u jêyî munaqesheye - jîyawazî nêwan axawtinî Emrîkayîye Resh u Sipîyekane ke pêshtir hêdêkman amajhe pêkird. Ew jîyawazîyane be hîc jor le axawtinî hemû Emrîkayîyekanda dernakewin, bellam ewan ewende billaw bûnetewe bo ewey sirinjyan bidrêtî u be girîng dabindirên. Zor le mêjhe ewe selmawe ke ew Emrîkayîyaney be recellek ‌ xellkî shêwe Sehray Efrîqan be Inglîsîyekî jwê le Sipîyekan qise deken. Geshtwerêkî Brîtanîayî ke le sallî 1746 da sebaret be kolonîstekanî (muhajîr nishînekan) Emrîkayî nûsîwe dellê: "Shitêk ke ewan zorî helle têda deken, sebaret be mindallekanyan.... ewe ye katêk ewan juwanin lêyan degerrên le gell juwanî Resh da hestin u danîshin u emesh xemsarane debête hoy ewey xûy wan bigrin u be zimane sheq u shirrekey ewan qise biken." Lêre da, jîyawazî nek her jext kirawetewe bellkû berawerdîsh kirawe be shêweyek ke lem rojhgare da bo ême be tewawî hejhênere: ew Inglîssîyey wa xellkî Resh qiseyan pêkirdûwe, her wek em qisegêrranewey serewe derîdexa, be nizim dandirawe.

Em têrruwanîne pîse tenanet emrrosh nakrê be tewawî cawî lê hellbibuwêrdirê cunkû kartêkerî hebûwe leser mêjhûy lêkollînewe le Inglêsîy Reshî Emrîkayî.Shwên têkirdinî ew têrruwanîne regezperistaneyey berayî bem shêweyey xuwarewe her mawetewe: le ber ewey jîyawazî le axawtinî Reshane da be resmî wekû nîshaneyekî nizim bûn dandirawe, de rastîda dijhware pêy lêbindirê ke shêwe axawtinî Reshane jîyawaze be bê em têrruwanînesh ke wêdecê regezperestane bê. Bawekû emesh, duwajar ew bocûne wekû kardaneweyekî bûnî jîyawazî girûpî êtnîkî didanî pêda hat, ke dîyare ewesh her helleye, wate jîyawazî le nêwan lehje komellayetîyekan be ser dagîrawî be watay berzitir bûnî shêwezarêk le shêwezarêkî dî bizandirê. Eger Sipîyekan u Reshekan be jîyawaz qise deken, ewe be sadeyî manay eweye ke ewan be shêwezarî zimanî girûpî êtnîkî jîyawaz qise deken (ke le ruwangey zimannasanewe nirxyan yeksane). Boye, lem rojhgare da zimannasan le ser ewe rêkin ke le nêwan axawtinî Resh u axawtinî Sipî da jîyawazî heye, u le ber ewey ke le ruwangey zimannasanewe hîc rêgeyek nîye ke pêy da shêwezarêk le ewîdî be beriztir dabindirê, îdî ewe regezperestane nîye ke awa bigutirê. êsta be xoshîyewe keshuheway sîyasî u komellayetî awaye ke dekrê babetî zimannasane be berbillawî lêy bikolldirêtewe u qisey lêwe bikrê, egercî hêshtash hêndêk nazimannas hen ke dijhî lêkollînewey jîyawazîye zimanîyekanî girûpî êtnîkîn le komelley Emrîka da.

De rastîda, le mawey cendîn sallî rabirdû da ewende enbarî cawrrakêshî zanyarî dozrawnetewe ke lêkollînewe le shêwe zimanî Inglîsîy Emrîkayî Efrîqayî (AAVE) êsta yek le biware here serekîyekane u sirinjî zor zimannasanî berew lay xoy rakêshawe. Zarawey shêwezimanî Inglîsîy Emrîkayî Efrîqayî AAVE be gishtî bo amajhe bew Inglîsîye nastandardey ke le layen cînî xuwarewey Emrîkayîye Efrîqayîyekan qisey pê dekirê bekardehêndirê. Zarawey Inglîsîy Resh Black English, ke jar jar AAVE sh her bew nêwe helldedirê, ew kemayesî u xewshey hebû wek billêy ke gisht Reshekan her bew shêwezarey Inglîsî qise deken - ke dîyare wanîye. Le layekî dîkewe bekarhênanî zarawey 'Vernacular' (shêwe ziman) ew Reshaney ke be standardî Inglîsîy Emrîkayî qise naken u ewaney qisey pêdeken le yekitrî dekatewe.

Legell ewesh, mishtumirr û wushebeyekdadan hêshta her le gorrêdaye _ u ewane mishtumirrî zor cawrrakêshîshin, egercî be xoshîyewe, zorbey ewe be yekda hellshaxane êsta be tewawî mishtumirrî akadêmî u zanayanen. Yekêk le dimeteqe here cawrrakêshekan le ser ew rastîyeye ke le katêkda milî bo radekêshrê ke be girdibrrî jîyawazî le nêwan AAVE u shêwezarekanî dî da heye, natebayî u rêkinekewtin leser rîshey ew jîyawazîyaneye.
 
Dû bocûnî serekî le ser em babete dekirê bem shêweyey xwarewe binasêndirên. Bocûnî yekem dellê‌ ke zorbey nîshanekanî AAVE le ruwangey mêjhûyîyewe rîsheyan le lehje înglîsîyekanî durrgekanî birîtanîyayîyewe British Isles aw dexonewe. AAVE le ber ew judawazîyaney ke le mawey sêsed sallî rabirdû u ewane da qewimawin jîyawazî le gell shêwezare sipîyekan peyda kirdûwe. Nîshane jîyawazekanî Durrge Birîtanîyayekan le lehje Sipîyekan u le lehje reshekanda bizir bûn u parêzrawin, u he‌r weha dahênanî serbexoy jîyawazîsh rûyandawe. Pêshwecûnî serbexo le ber radey kemî têkellawî u pêwendî komellayetî le nêwan Reshan u Sipîyan le zorêk le beshekanî Dewllete yekgirtûwekanî Emrîka hasantir bûwetewe. Wushyarîy lemerr jîyawazîyekan her weha le ber ewey ke jhimareyekî zor le xellkî Resh le Bashûrewe berew sharekanî bakûrî Dewillete Yekgirtûwekanî Emrîka cûn be duway hellweshanewey sîstêmî koyledarî da, ewendey dîkesh zîyatir bûwe, ja boye ew jîyawazîyane ke le seretawe jîyawazî jugrafîyayî bûn, le Bakûr, bûn be jîyawazî girûpî êtnîkîsh.

Bocûnî dûwem bo recellekî AAVE caw le Durrgekanî Birîtanîyayî na bellkû le Efrîqa xoy deka.Layengiranî ew bocûne dellên ewe be zeq u ashkrayî dîyare ke aba u ejhdadî Emrîkayîye Efrîqayîyekanî modêrrn le Efrîqawe hatûn u he‌r ewendesh ashkraye ke ewan axêwerî (zorbe) bûmî zimanekanî Rojhaway Efrîqa bûn. Hellbet, her boyeshe jhimareyekî zor wushey be recellek Rojhaway Efrîqayî rêgeyan derkirdûwe bo nêw Inglîsîy Emrîkayî Bashûrî, u le rastîda le zor nimûnanda bo nêw Inglîsîy jîhanî gishtîsh. Ew wushe qamûsîyaney ke le zimane Efrîqayîyekanewe hatûnete nêw Inglîsîy Emrîkayî birîtîn le voodoo, pinto wate ' tabût ' u, , goober be manay 'badamî zewînî'. Wushey seyr u he‌ta billêy berbillawî OK îsh be lêbirrawî wusheyekî Efrîqayî Rojhawayî ye, u he‌r weha zor wushey dîkey ke pêwendî peyda dekenewe be kultûrî Emrîkayî Efrîqayî wekû jazz, juke, gig u hep ( ewe jêyî sirinje le merr piley Emrîkayîye

Efrîqayîyekan le ruwangey mêjhûyîyewe ke ew jore wushane zor jar‌ le qamûsekanî rîshenasî wushanda wekû "rrecellek nenasraw " aste kirawin.)qisekanî layengiranî bocûnî dûwem lewanesh zîyatirn u dellên: her nebê, zor le xeslletekanî AAVE dekrê shîbikrênewe be wadananî ke yekem Reshe Emrîkayîyekan be joreyek le Inglîsîy Kirul English Creole qiseyan kirdûwe. Emin lêduwanêkî tewaw helldegirm bo bendî 9-î em kitêbe. Eger hasanî bikemewe zarawey kirul (Creole) bo zimanêkî Pidgin bekardehêndirê ke bûwe be zimanî bûmî komellgeyekî axawtin, u he‌r boyesh dîsan perey pêdirawe, u gisht ew erk u xeslletaney wexo kirdûwe ke zimanêkî tewawî xorriskî heyetî. Pîjin zimanêkî kurtkirawe, rêsabo dandiraw u têkellawe, ke le layen ew axêweraney ke zimanî hawbeshyan nîye, ba billêyn mebestgelî bazrganî, pêshxirawe. ‌Shêwezarekanî Inglîsîy Pîjn êstash be berbillawî le herêmekanî qerax deryay Efrîqay Rojhawa qiseyan pêdekirê. U Creolekanî Inglîsî ( wate ew Inglîsîye Pîjney ke Creole lêndirawin) be berbillawî le layen xellkî Hîndî Rojhawa ke recellekî Efrîqayîyan heye qiseyan pêdekirê. Ew Creole ane le shîweî " here pakî" xoyanda destbejê shîyawî lê têgeyshtin nîn bo Inglîsî axêweran, egercî vokabularîyekanyan wek yek wan, u kartêkerîyekî bercawî zimane Efrîqayîyekanyan pêwe dîyare.

Ja boye, waydadenên, ke AAVE rastewxo le lehjekanî Inglîsîy Birîtanîyayîyewe nekewtûwetewe, bellkû le Inglîsîyekî Creole we saz bûwe ke, ba billêyn zor we ewey Jamayîka decê. Ew bocûne pêy waye ke Reshe Emrîkayîyekanî berayî zimanî bûmîyan zimanêkî Creole bûwe, u ew zimane, be mawey sallan, le pêvajhoy Creole welananda (birruwane bendî 9) zortir u zortir le zimanî Sipîyekan nizîk kewtûwetewe. Be gutinêkî dî, le katêkda ke êsta be rûnî debê be zimanî reshe Emrîkayîyekan bigutrê Inglîsî, lew xallaney da ke AAVE jîyawazî heye le gell shêwezarekanî dîkey Inglîsîda, ewane akam u derenjamî parastinî nîshanekanî Creole in. Layengiranî em ruwangeye her weha dellên ke hêndêk weyek cûn le nêwan axawtinî Reshe Emrîkayîyekan u Sipîyekanî Bashûrî Emrîka lewaneye le ber kartêkerî ewan le ser axêwere Reshekan bê, nek be pêcewane.

Xallî nêwendî bellgehênanewey ew ruwangeye lemerr rîshey jîyawazî lenêwan AAVE u shêwekanî dîkey Inglîsî da nîshanekanî rêzimanî ye.

1- Zorêk le axêweranî AAVE le doxî kesî sêyemî tak le zemanî êsta da -s  bekar nahênin ja boye shêwey wekû he go, it come, she like asayî ye. Eme shêweyeke lew zimane Pîjnanesh da her waye ke leser binaxey zimanî Inglîsî hellnirawin, her weha le Creole kanî Karayîbîsh ke le ser binemay zimanî Inglîsî dandirawin her awaye.Layengiranî hellwêstî.

Efrîqayetî dellên ew weyek cûne zor lewe zîyatire ke bikrê be hellkewt dabindirê. Le layekî dîkewe dijhberanî ew bocûne amajhe deken, her wek le bendî 2-î em kitêbeda bînîman. Nebûnî -s le doxî kesî sêyemî tak le zemanî êsta da her weha nîshaneyekî lehjekanî Inglîsîy Birîtanîyayîshe le Angliayay Rojhhe‌llat u lewane le Norwich.

2- Yekêkî dîke le xesllete girînge rêzimanîyekanî AAVE nebûnî kirdarî likêner - kirdarî hebûn – e ‌ le zemanî êsta da. Em xesllete xallî serekîye lew mishtumirrey êsta da. Le AAVE da wekû zimanî Rûsî, Mejarstanî, Taylendî u zor zimanî dîke, u lewane, le Creole kanîshda ew jore ristaney xuwarewe tewaw rêzimananen.

She real nice 
They out there 
He not American 
If you good, you going to heaven

(katêk kirdarî likêner le halletî 'dîyar' da bê, wek lem ristane da I know what it is, yan Is she? hemîshe le zimanî êsta daye ). Bashe rîshey ew xesllete le AAVE da le cîdaye? Creolistekan amajhe bewe deken ke Creole Inglîsîyekanî Karayîb kirdarî likênerî negorrîyan nîye. Wêdecê qisey ew Creolistane zor pitew u behêz bê. Cunkû nebûnî kirdarî likêner nîshaneyekî rasteqîney ew Creole-naeye ke leser zimanî înglîsî binyat nirawin u Reshekan le Karayîb qisey pêdeken, u he‌r weha eme xeslletêkîshe ke betewawî le Inglîsî Durrgekanî Birîtanîya (British Isles) da nîye.

3- yekêk le xesllete here girîngekanî AAVE hebûnî ' negorrî be ' ye: wate be kar hênanî formî be wekû kirdar be bê gerdan kirdinî lem nimûnaney xwarewe da,

He usually be around. 
Sometime she be fighting. 
Sometime when they do it, most of the problems always be wrong. 
She be nice and happy. 
They sometimes be incomplete.

Le yekem têrrwanînda, ew shêwe bekar hênanî be ye jîyawaz nîye lewey ke le hêndêk le lehjekanî Birîtanîya da rûdeda, ke forrmî I be, he be htd, wek Inglîsî standarî he is , I am be kar dehêndirê. Le gell eweshda, jîyawazîyekî girîng le nêwan AAVE u gisht shêwezarekanî dîkey Inglîsîda heye. Her wek awellkarekanî usually u sometimes lew ristaney sereweda nîshandeden, negorrî be le AAVE da tenê bo ' doxî 'adetî' be kardehêndirê - wate bo hêma kirdin be rûdawêk dekar dekirdirê ke dûpate debêtewe u nek ewey ke berdewam bê. Ja boye le AAVE da haugunjandinêkî kirdarî heye ke le Inglîsîy standard da dest nada.

Shêwezimanî Inglîsîy Emirîkayî Efrîqayî ( AAVE )    Inglîsîy Standard

He busy right now.                                           He’s busy right now. 
Sometime he be busy.                                       Sometimes he’s busy.

Le Inglîsî standard da formî kirdar le her dûk doxekanda wek yek waye, le katêk da le AAVEda jwên. 
Le katêkda ristey yekem hêma naka be kirdeweyekî dûpatebûwewey naberdewam, ewî dûwemîyan deyka. Le AAVE da pêkhatey wekû *He be busy right now u *He be my father ristey rêzimanane nîn (ristey dûwemîyan dekrê ew manayeshî têbixuwêndirêtewe ke ‘ He is only my father from time to time’ [wate ew tenê jar u bar detuwanê babî min bê ].) Ew jore jwêyetîye le kirdar da be dillnîyayîyewe wekû zimane creole kan decê. Le creole kanî Karayîb da, halletî kirdar - dabeshbûnî rûdawêk be ser zemanda (ke dekrê dûpate bibêtewe, berdewam bê, tewaw bikrê u lewane) - girîngîyekî zîyatirî heye le zeman- wate jêy rasteqîney rûdawêk le zemanda (birruwane laperrey 177). Le heman katda, debê bigutirê ke ew jore jîyawazîye 'adetî – na 'adetîyane wenebê bo lehjekanî Dûrrgekanî Birîtanîyash (British Isles) nenasîyaw bin, egercî ewey le wanda rûdeda wenebê be tewawî be heman form bê. Le lehjey konî Dorset da, bo nimûne He beat her be manay ‘He beat her on one particular occasion in the past’ [ ew jarêk le boneyekî taybetî le rabirdû da lewî da ]beranber dananêke legell He did beat her, be manay ewey ke ew le halletêkî wa dabû ke karêkî ewto bika. Jige lewe le dû layenî dîkeshewe sîstimî nuandinî AAVE le Inglîsîy Standard jîyawaze ( u zor le nizîkewe we hêndêk le zimane Creole kan decê). AAVE u Inglîsîy Standard le formî kirdarî rabirdûy nizîk da hawbeshin: I have talked u le formî kirdarî rabirdûy dûr da: I had talked. Bellam AAVE, jige lemane dû formî dîkeshî heye: I done talked, ke nêwî lênrawe ' layenî tewawkarî ' bo nîshandanî ewey ke kirdeweke tewaw bûwe؛ u formî I been talked‌, ' layenî dûr' bo nîshandanî ewey ke rûdaweke le rabirdûyekî dûr da qewmawe. ' layenî tewawkarî' dekrê le hêndêk le lehje Sipîyekanda bibîndirê, bellam 'layenî dûr' wêdecê shitêkî seyrî AAVE bê (egercî dibê bigutirê seyrîsh nîye, cunkû tenanet lewêshda zor bawe).

4- Nîshaneyekî dî cawrrakêshî ristesazî AAVE ewey xuwareweye. Le Inglîsîy Standard u shêwezare Sipîyekanî Inglîsîy nastandard da em jore ristaney xuwarewe dekirê saz bidrên:

Inglîsî Standard: 
We were eating – and drinking too.  
Inglîsîy nastandardî Sipî: 
We was eatin’ – and drinkin’ too

Lew shêwezaraneda dekrê ke forrmêkî tewawtirîsh hebê: "We were eating_ and we were drinking too", bellam zor asayîtire ke jênawî we u kirdarî yareyderî were/was le risteamaly (clause) dûwemda labidrên. Le layekî dîkewe le zorêk le Creole Inglîsîyekanda, zor asayîtire ke tenê kirdarî yarîdeder labibrdirê. Wergêrrdirawî ew nimûneyey serewe be zimanî Gullah le ber caw bigrin, Gullah, Creole kî Inglîsî ye ke le beshêkî terîk kewtûy kenarekanî Bashûrî Emrîka qisey pê dekirdirê, Creole y Jamayîkayî u Sranan, zimanêkî Creole y Inglîsîye ke le Surînam qisey pêdekirê:

Gullah : We bin duh nyam – en’ we duh drink, too. 
Creole y Jamayîkayî: We ben a nyam – an’ we a drink, too. 
Sranan: We ben de nyang – en’ we de dringie, too.

(lem nimûnane da nyam/nyang - ke be recellek wusheyekî Rojhaway Efrîqayîye - birruwane bendî 9) wate = eat [xwardin], bin derxerî zemanî rabirdû yan [kirdarî] yarîdedere - hawterîb bûnî legell I been talked î  AAVE le ber caw bigrin - u duh, a u de nîshaney doxî berdewamîn u hawtay forrmekanî Inglîsî –ing in.)

Be shêweyekî sirinjrrakêsh, egercîsh berrwalletî bê, forrmî AAVE zîyatir wekû Inglîsî Standard u shêwekanî nastandardî Inglîsîy Sipî waye, le rastîda le binawanewe zor zîyatir wek nimûnekanî Creole decê, bew shêweyey ke be asayî tenê [kirdarî] yarîdeder wela denê:

AAVE: We was eatin’ – an’ we drinkin’, too.

5. Le kotayîda bejê ye sê xeslletî rêzimananey dîkey AAVE shîbikrênewe: jêgorrkêyî nîshaney pirsîyar, It ‘ y bûn ‘ u ' herifî îzafey yarîdederî nefî '. Rêsakanî nîshaney pirsîyar le pirsîyarî rastewxo le AAVE y da jîyawazin le formî Inglîsîy Standard da u lem jore ristaney wekû I asked Mary where did she go and I want to know did he come last night da xoyan derdexen .It y bûnayetî le Inglîsîy standard da wek there derdekewê. Le nimûney AAVE da awaye, 
It’s a boy in my class name Joey, It ain’t no heaven for you to go to, Doesn’t nobody know that it’s a God. Em risteyey duwayî herifî îzafey yarîdederî nefîsh nîshan deda. Le AAVE da eger risteyek nefîyekî nadîyarî hebû wekû nobody, nothing ew demî yarîderî nefî (doesn’t, can’t ) dekrê bihêndirête seretay riste: Can’t nobody do nothing about it ؛ Wasn’t nothing wrong with that (be lehnî derbirrînekewe).

Duway mishtumirr u lêduwanêkî bercaw sebaret be babetî rîshe u sercawey AAVE ta sallanî 1980 kan wêdecû ewaney dellên em rîshe u sercaweye Efrîqayetî – Creole yetîye hellwêstîyan dirust bê. Cunkû zor xesllet u nîshaney AAVE hen ke le hîckam lew shêwezare Inglîsîyaney le Durrge Birîtanîyayîyekanda (British Isels) qiseyan pêdekirê nabîndirênewe ‌bellam lew zimane Creole be recellek Efrîqayîyaneda hen ke le ser binemay zimanî Inglîsî dandirawin u le dewr u berî Uqîyanûsî Atlantîk da qiseyan pêdekirê. Bawekû emesh, zor lew nizîkaneda lew bareyewe karêkî zor kirawe ke dellê, ew hellwêstey be Creole ayetî danane nek her helleye, bellkû hemû heqayetekesh nagêrrêtewe. Hêndêk lew karane le layen Shana Poplack u hawkarekanîyewe kirawin sebaret be ' tarawgey Emrîkayîye Efrîqayîyekan '. Mebest lew zaraweye amajhe kirdine be komellgey ew xellkaney‌ ke be recellek Emrîkayîy.

Efrîqayîn bellam bo cendîn pisht le derewey dewllete Yekgirtûwekan jhîyawin, wekû hêndêk le awedanîyekanî Nova skotia, Kanada, u Samana le komarî Domênîken. Girîngî ew komellgeyane bo ew kêsheyey ke lêre qisey lêwe dekirdirê lew wadanane daye ke axawtinî ewan zor xoparêztire le caw AAVE y mudêrrin le Dewillete Yekgirtûwekan. Eger ewe wabê, shîyawî sirinjdanêkî bercawe ke hêndêk le nîshanekanî taybet be AAVE wekû bo nimûne, be negorr, le axawtinî ewanda nabîndirê. Emesh pishtî ew ruwange ye degirê ke jîyawazîyekanî nêwan AAVE u lehjegelî Sipîyekanî Inglîsîy Emrîkayî akamî be rêjhe berewpêshcûnî serbexoy tazen.

Lem sallaney duwayîda le akamî zêde bûnî zanyarî sebaret be rêzimanî lehjekanî Durrgekanî Birîtanîya (British Isles), lêkollînewey pêwendîdar kirawin u akamyan geyshtûwete berawurd kirdin u le ber yek ronanî ew lehjanelegell forme xoparêzekanî AAVE, ke sebaret bewîsh be dilnîyayîyewe êsta zor lewe zîyatir dezanîn ke demanizanî. Ew kare nîshan‌ deda ke le jhimareyek xesllet da AAVE hênd le nizîkewe we lehjekanî Durrgekanî Birîtanîya decê, yan belanî kemewe decû u le hênde wurderrîshallda ke rêgey here jhîraney wehîsab hênanîyan eweye bigutirê ke ewan ew formaney lehjegelî Durrgekanî Birîtanîyan ke le layen AAVE we parêzrawin. Bo nimûne, romaninusî benêwbangî Emrîkayî Zora Neal Hurston nwênerayetî axêweranî AAVE deka be lehjey Florîda be gutinî shitî wek:

Dat’s a thing dat’s got to go be handled just so, do it ‘ll kill you.

(le romanî Mules and men, 1935 da) 
[êstirekan u pîyawekan] 
u 
Git this spoon betwixt her teeth do she’s liable to bite her tongue off.

(le Seraph da, 1948) 

Lêre da forrmî do wek pêwelkênîk be kar hêndirawe be manay otheruwise (dena).

Gelo ew forme le kiwêwe dê? tenê sercaweyek heye ke wêdecê wekû shîkirdineweyek nirxî hebê. Ewîsh eweye ke le lehje kontirekanî nerîtîy Inglîsî herêmî Angliay Rojhhe‌llat da, - le bîrman bê her heman herêmî ke he go, she go shî heye _ formî be recellek kirdarî do erkî pêwelkênîsh be wurdî be heman mana degêrrê bo nimûne nûserêk be lehjey Angliay Rojhhe‌llat denûsê:

You lot must have moved it, do I wouldn’t have fell in.

Sênarîoy here luwaw ewe ye ke em nîshaney lehjey nastandarde le layen malldaneranî (settlers) Birîtanîyayîyewe hênra ew jêyey ke êsta Dewllete Yekgirtûwekanî Emrîkaye. Ew jore malldaneraney ke axêwerî lehjegelî Angliay Rojhhe‌llat bûn u le layen aba u ejhdadî axêweranî modêrrnî AAVE le wan wergîrawe.

Bashe ewe demangeyênête kwê ? bocûnî xom eweye ke zor le xeslletekanî AAVE renge bikrê be rêgey ew rastîyewe pasaw bidrên ke zor le yekem Reshekan le Dewllete Yekgirtûwekan be joreyek le creole y Inglîsî qiseyan kirdûwe yan her nebê be shêwezarêk be nîshanegelî creole amalewe - weyekcûn le nêwan AAVE ctreole kanî Rojhaway Hîndîy le hêndêk xall da ewende cawrrakêshin ke bo nikûllî lêkirdin nashên. Legell eweshda, eme ew shêmane zor pitewe berperc nadatewe ke xeslletekanî dîkey AAVE rastewrrast le lehje Birîtanîyayîyekanewe boy be mîrat bejê mawin u ewey ke le hêndêk nimûneda kon shêweyî le axawtinî Sipîyan da bizir bûwe dekrê le AAVE da parêzrabê. Le hêndêk nimûnan da, mishtumirr u bo yekitr neselmandin sebaret be reg u rîshey AAVE dekrê ta radeyek bê mana bê. Formî kirdarî wek he love, she do dekrê wek akamî pashxanî creole u kartêkerî lehjey Birîtanîyayî shî bikrênewe, ke yekyan ewîdîyan be hêz deka.

Dimeteqeyekî dûwem î he‌re serekî u he‌re nizîk sebaret be shitêke ke nêwî lêndirawe ferzîyey laderane. Ew lêkollênewaney ke le sallanî 1990 kanda kirawin dellên, tenanet eger AAVE le creole y binema Inglîsîsh kewtibêtewe, ke be têperrînî sall u sedan, zîyatir u zîyatir u zor le nizîkewe we ew Inglîsîye decê ke Emrîkayîyekanî dîke qisey pêdeken, êsta ew pêvajhoye destî pêkirdûwe ke bikewête rêbazêkî badanewe u pêcewanewe. Pasawî ewesh dehênnewe ke êsta AAVE u lehjegelî Emrîkayîye Sipîyekan destîyan pêkirdûwe le yekitrî dûr bikewinewe. Be gutinêkî dîke, le lehjegelî Sipîyekanda gorranî ewto rûdeden ke le AAVE da nîn, u be pêcewanesh her awaye.zor be shêweyekî xorriskî, ew ferzîyeye le Dewllete Yekgirtûwekan sirinjêkî bercawî belay xoyda rakêshawe cunke, eger rast bê, eme tebî'etî dabirrawî komelley Emrîka le ser binemay jîyawazî regezî be shêweyekî dirramatîk u xefetawî denwênê. Manay serdagîrawî ew bocûne eweye ke ew ladan u dûrkewtinewe zimanîyane le ber nebûnî yekangîrî le nêwan komellge Resh u komellge Sipîyekan le Dewllete Yekgirtûwekanî Emrîka da rûdeden, be taybetî le nawce sharîyekanda.

Hallî hazr, zimannasanî Emrîkayî le ser ewe rêk nîn ke be wurdî ci deqewimê. Legell eweshda, ewe selmawe ew gorrane dengîyaney ke le sîstimî wavêlî axêweranî Sipî, bo nimûne, le Philadelphia da rûdeden _ wekû dirêjhkirdinewey wavêl le wushey wekû write u type da - le Inglîsî axêweranî Resh le 'eynî shar da rûnada. Le layekî dîyewe, wêdecê AAVE kewtibête ber hêndêk gorranî rêzimanî ke be hîc jor shwên leser lehjegele Sipîyekan naka. Bo nimûne, bekarhênanî doxî dahatûy akamane (future resultative ) y be done wêdecê dahênanêkî rêzimanî nwê u he‌ta dê zîyatir baw bê le axawtinî axêweranî jwantirî AAVE da, wek ew nimûney xuwarewe ke sirinjî zimannasî komellayetî Emrîkayî

Efrîqayî John Baugh y rakêsha. 
I’ll be done killed that motherfucker if he tries to lay a hand on my kid again. 
[emin ew daykî xo...îye dekûjhm bêtû jarêkî dîke dest le mindallî min hellênêtewe]. 
  
Sercawey em wergêrrane:

Peter Trudgill, Sociolinguistics, An introduction to language and society, Fourth edition, Penguin Books, 2000, laperrey 42 ta 60. 
 
Têbînî wergêrr: bo ewey ew cemke zimannasîyaney profêsor Trudgill lem nûsraweye da bekarî hênawin bashtir bo xwênerewey Kurdî hogirî babetî zimannasane rûn bibnewe le xuwarewe hêndêkyan be kelik wergirtin le  
' Shîkirdinewey wushekanî zimannasî komellayetî ' A Glossary of Sociolinguistics’ y mamosta Trudgill ke binkey Press Edinburgh University le sallî 2003 billawî kirdûwetewe werdegêrrîne ser zimanî Kurdî. 
 
Substratum shwêndananî sabstratum le barî mêjhûyîyewe le akamî pêvajhoy gorranî zimanda serhe‌lldeda, ke têyîda, komellgeyekî axawtin le ber zimanêkî dîke dest le zimanî bûmî xoy helldegirê, zimanêk ke le serewerra‌ be serîda sepawe, wate le layen komellgeyekî zor le xoy be destellatir. Le pêvajhoy ew têkell bûne da axêweranî zimanî seretayî hêndêk le xeslletekanî le zimanî nwê da deparêzin bo nimûne zor jar degutrê ke Inglîsîy Irlendî shwêndananî substratum î Gealîkî Irlendî pêwe dîyare. Dijh manay zimannasî komellnasaney sabstratum, superstratum e, ewîsh bew shêweyeye ke girûpî zor be destellatir gorranî zimanî de ezimwê, wek ew katey ke derebege bedestellatekanî Franki Allmanîzimanî Bakûrî Ferranse destyan le zimanî Allmanî xoyan hellgirt, bellam hênêk shwênpêy ew zimaneyan beser Ferranseyî modêrrin da be jê hêsht. Lem pêwendîye da zaraweyekî dîkesh heye, ewîsh adstratum e, emesh be gishtî katêk be kar debirdirê ke dû destey komellgey axawtin ke kemtazor destellat u tuwanayîyan wek yek waye u pêwendî legell yekitrî peyda deken u shwên le ser zimanî yekdî deken be bê ewey ke hîckam le zimanekan biprûkênewe u le nêw bicin. Akamî pêvajhoyekî ewto nawcey zimanî "Linguistic area" y lê dekewêtewe. 
 
Pidgin shêwezarî zimanêke ke axêwerî bûmî nîye u le akamî pêwendî zimanî le barudoxî fire zimanîda saz debê, u erkî zimanêkî hawbesh (Lingua Franca) degêrrê. Pîjnekan ew jore zimananen ke le zimanêkî sercawe ra be pêvajhoy pîjnkirdinda têperrêwin. Derejey ew pîjnandine ewende zore ke têgeyshtinî dûlayene legell zimanî sercawe nalwê yan yekjar zor dijhwa re. Pîjnekan wek zimanî ronîshtû wan. Zorêk le zimananî pîjnî be nêwbang u bash nasraw le zimane sercawe Urrûpayîyekanewe kewtûnetewe wekû Inglîsî u Purtugalî, bellam zor zimanî pîjnîsh hen ke rîsheyan le zimane na Urrûpayîyekanewe aw dexonewe. 
 
Creole zimanêke ke ta radeyekî zor kewtûwete ber pîjnkirdin, bellam ew sade kirdinewe u lê kemkirdinewaney ke be pînjnkirdinewe likawin be pêvajhoy perepêdan yan creole kirdinda tê hellhêndirawnewe, be shêweyekî ewto ke ew zimane komellgeyekî axêwerî bûmî lê saz bûwe u dekrê bo mebestgelî berbillaw bekar bihêndirê. Ew zimane creole aney ke neketûnete ber creole lê tekandin be asayî axêweranî zimanî sercawe lêyan tênagen. Hêndêk le zimane creole here be nêwbangekan birîtîn lew creole aney le ser binemay Inglîsî hellnirawin wekû Sranan u Surinam, yek lew creole aney ke le ser binaxey zimanî Ferranseyî dandirawe creole y Hayîtî ye, zimanî creolî bineceke Purtugalî î durrgekanî Cape Verde ye. Creolekanîsh gishtyan le ser binemay zimane Urrûpayîyekan danendirawin. Dîyare ewe baw bellam nabedille ke her zimanêk ‌ zimanî dîkey zor têkell bûbê, sheqllî creole y lêdedrê. 

Em nùsraweye le wêbnùsî Ruwange da billaw kirawetewe u lêre da hênrawete ser alfabêy Yekgirtûy pêshnîyaz kiraw le layen KAL ewe.
