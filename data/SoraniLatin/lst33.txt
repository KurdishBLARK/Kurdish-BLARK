Ziman u Mirovayetî
Nûsînî: Professor Peter Trudgill 
Wergêrran le înglîsîyewe:Hesenê Qazî 

zimannasî Birîtanîyayî Grev Corbett, le kitêbekey da lemerr jînsî zimanî, basî pêwendîyekî ta radeyek cawrrakêsh deka le nêwan jînsî rêzimanî u jînsî însanî le zimanî Lehîstanî da.Le zimanî Lehîstanî da, jîyawazîyekî rêzimanî heye le doxî ko da le serêkewe le nêwan însanî nêr, u le serêkî dîkewe, însanî mê, ajhell u shitan da. Ew dellê: 'ewe wêdecê dabeshbûnêkî be taybetî jînsîyetî bê', u le rastîshda waye.

Bellam, her wek ewîsh amajhey pêdeka, zimanî Rûsî ke xizmî zimanî Lehîstanîye, ew xeslletey nîye u boye dijhware hest be 'jîyawazîyekî ashikra be piley nîsbî jhnan u pîyawanî Lehîstanî u Rûsî' bikrê.Le bendî 4y ew kitêbe da ême basî jhimareyek babetman kird ke pêwendî be ziman, jîns u jînsî komellayetîyewe hebû.Meseleyekî cawrrakêshî ke ême lewêda basman lêwe nekird ewe ye: ta ci radeyek detuwanê pêwendî le nêwan binaxey komellayetî u dewrî komellayetî, u jîyakirdinewey jînsîyetî le ziman da hebê? tenanet eger ême nesh tuwanîn be dillnîyayîyewe sebaret be tebî'etî komelleyek le ser binemay binaxe rêzimanîyekanî zimanekey îdî'ayek bikeyn, bellam billêy bikrê‌ sebaret be xeslletekanî komellnasaney ziman bizanîn ? Nimûnekanî zimanî Inglîsî webîr bihêninewe ke le bendî 4 da amajheman pêkirdin hemûyan birîtî bûn le pesind bûn le lay jhnan bo ewey ‌ zor formî ' dirusttir' le pîyawan be kar bihênin. Nimûnekanî jîyawazî taybetî le ser binemay jînsî shêwezarî nêr u mê hemû degerrawe ser kokirdinewey xorak‌ le komellgeyekda ke le rûy têkinolojhîyewe pêsh nekewtibû yan komellgeyekî kocer ke têyanda dewrî jînsekan zor be ashikratir dîyarî dekra. Ja boye daxuda dekirê heta jîyawazî dewrî komellayetî jhnan u pîyawan le komellgeyekî taybetî da gewretir u zîyatir negorrtir bê, her awash jîyawazîye zimanîyekan gewretir u zîyatir pitew bin?

Ewey xuwarewe tewaw le jêyî xoy daye. ême le bendî 4 da amajheman pêkird ‌ komell dewrî jîyawaz bo pîyawan u jhnan dadenê, bellam her awash raste ke ewey komell daydenê detuwanê bigorrdirê u desh gorrdirê – u ew demî degorrdirê eger jhimareyekî kafî le endamanî komell hest biken‌ bejêyîe u pesinde ke gorranêkî ewto rûbida. Bo nimûne, le zorbey komelle rojhawayîyekanda, zor le xellik ta ew jêgey degerrêtewe ser dewrî jînsan le merr ewey ke ci lebare u ci le bar nîye bocûnî xoyan gorrîwe yan xerîkin deygorrin.U ew destpêkirdinaney dûrkewtinewe le qalbî darrêjhrawî dewrî jîns renge ew rastîye shî bikatewe ke jîyawazî zimanî le nêwan jhnan u pîyawanî jewantir-- dozîneweyekî zor cawrrakêsh le komellnasîziman da -lerrûy amarîyewe kemtire le axêweranî besalldacûtir da. 

Zorbey ew kembûneweyey jîyawazî jînsî zimanî wa wêdecê wekû bertekdaneweyekî bexo pênezanî gorrane komellayetî u bocûnekan bê. Legell eweshda bizûtinewey komellayetî ashikra le pênaw kem kirdinewey ferq u jîyawazî dananî jînsî u dewrî qalib darrêjhrawî dewrî jîns geywete hêndêk le hewlî agadarane bo karkirdin le ser zimanan u gorênî zimanî u akarî zimanî. Le gell eweshda, ew hewle wushîyaraneyane zor jar jextyan nekirdûwe le ser jîyawazî rasteqîney nêwan qisekirdinî pîyawan u jhinan. Le rastîda zorbey serinj leser binaxe u vokabularî zimanekan xoyan ceqî bestûwe. Ta ew jêgay degerrêtewe ser zimanî Inglîsî, bo nimûne, serinj dirawete ser wushey wek chairman. Ewîsh le ber eweye ke wushey lem ceshine wêdecin ferq u jîyawaz daner bin, le katêda le rastîda dekirê xellkî ser be her dûk jînsekan bigirnewe, bellam be ruwallet nêranen le ber ewey towî -man (pîyaw) yan têdaye. Le rabirdû da, ew xellkey dewrî chairman (serok) yan be estowe degirt be girdbrrî nêr bûn, u wusheke be ashkirayî le binawanda wusheyekî lêkdiraw bû le chair u man . Legell eweshda, zor le axêweranî zimanî Inglîsî, îdî ew wusheye wekû wusheyekî lêkdiraw wernagirin u ci birr îdî hest bewe naken ke ewe le dû kutî – chair u man - pêk hatûwe u he‌r wek con bîr le pêkhatey lêkdirawî cupboard wate cup u board nakenewe. (u he‌llbet birrgey duwayî chairman wek m’n telefuz dekrê,wek le birrgey duwayî wushey woman da.) le gell eweshda, zor le axêweranî dîke wek wusheyekî lêkdirawî werdegrin, u hêndêkîyan serinjî xellkî dîkeyan bo ewe rakêshawe ke her nebê wusheke be lay nêr da deshkêtewe.Ewe lew sallaney duwayîda geywete wushyarîyekî berz sebaret bew babete u bekarhênanî zîyatirî zarawey ke ferq u jîyawazî dananên wek chair yan chairperson yan/u,bo jhinan chairwoman. 

Le zimanî Inglîsî da, wek zor le zimananî dîke, rêgey nerîtî u resmî kirdine jênawî nawan wekû person (kes) ke têyda jîns dîyar nîye be bekarhênanî jênawî he (ewî nêr) dîyarî kirawe nek be she( ewî mê). 

Lewaneye ristey: the first person to finish his dininer ( yekem kesî ke nanxuwardinî xoy tewaw kird) mebest le xellkî ser be her dûk jînsekan bê, bellam ristey: the first person to finish her dininer tenê dekirê amajhebê be kesî mê. Ew rastîyey ke dekirê ‘he’ bew shêweye be kar bihêndirê u nakrê ‘she’ bew shêweye bekar bihêndirê renge le rûy nerîtîyewe rengdanewey binaxey destellatî nêr bê le komellî ême da. Lew sallaney duwayîda, axêweran u nûseran têkoshawin xoyan lew nayeksanîye biparêzin be rêgey bekar hênanî ‘she’ lew shêwe jhênêtîke da, yan be bekarhênanî formî s/he – hellbet dîyare ewe her le nûsînda dest deda. 

(axêweranî zimanî Fenlandî u Mejaristanî be xoshîyewe amajhey pêdeken ewe giriftêke ke le zimanekanî ewanda nayete gorrê – birrwane bendî 3-î em kitêbe!). Egercî, zimanî Inglîsî, hemîshe zor boy hasantir u zor me'qûlanetir bûwe ke xoy lew girifte rizigar ka be bekarhênanî ‘they’ wek tak: the first person to finish their dininer. (yekem kesî ke xuwardinî xoyan tewaw kird). 

Zimanî Inglîsî her weha jhimareyek wushey jûtokey hen bo nêran u mêyan, ke le yekem têrrwanîn da, wekû yek webercaw dên. 

Gentleman – lady 

Man- woman 

Boy- girl  

Zarawey lew ceshne bûn be babetî hêndêk qise le ser kirdin u lêduwan, u wek lêxurdibûneweyekî zîyatir derî dexa,le bekarhênanî rasteqîne da behîc jor yeksan nîn. Lewesh zîyatir, zor lewaneye shêwey jîyawazî bekarhênanyan bocûnî jîyawaz le komelî ême da sebaret be jhinan u pîyawan yan dewrî jînsan be gishtî derbibrrê u dabigrêtewe. Bo nimûne, mana serdagîrawekanî wushey ‘lady’ ( xanim, yay ) ta radeyek jîyawazin le mana serdagîrawekanî gentleman, u ta ew jêgayey ke degerrêtewe ser cilonayetî bekarhênan,’lady’ le zor rûwewe le rastîda wek ’ man’ waye. Zor le axêweranî zimanî Inglîsî fêrî mindallekanyan deken‌ ewe bê edebaneye eger kesêk wek ‘woman’ bang biken ( bellam le ser ‘man’ eweyan fêr naken). Le Birîtanîya dekrê wek ‘sales ladies’ amajhe be firoshîyarî jhinî dûkanekan bikrê ( bellam nek ‘sales gentlemen’ ). Le tablloy nêw dûkanekanda dekrê tabilloy ‘ladies’ wear ( poshakî jhinane) be tenîsht ‘men’s wear’ ( poshakî pîyawane) we bibîndirê u zor nimûney dîke. 

Robi Lakoff lew bareyewe gutûye ewe le ber eweye ‌wushey ‘lady’ te'bîrêkî juwane le wushey ‘woman’ . Lêreda te'bîrêkî juwan bûwe be shitêkî pêwîst le ber manay serdagîrawî ‘woman’ ke dekirê belay hêndêk ‌xellkewe naxosh bê. Ewesh dîyare le ber piley xuwarewetirî jhin bûwe ke be shêweyekî nimûneyî le komellî ême da bûyetî, her weha le ber manay serdagîrawî jînsîy wushey ‘woman’ ke le komellêkî jhêr destellatî nêr da heyetî. (manay serdagîrawî jînsî juwantir der‌dekewê eger miro em dû ristane be yekewe berawerd bika: 

She's only thirteen, but she’s already a woman u she’s only thirteen, but she’s already a lady. ) 

( ew her temenî sêzde salle, bellam le êstawe xanimêke.‌ u ew her temenî sêzde salle, bellam le êstawe jhinêke.) 

Her awash, ‘girl’ u ‘boy’ be hîc jor yeksan nîn. Boy(kurr) hellbet amajhe ye be kesêkî nêrî jewan, bellam zor le xellik belayenewe pesind nîye eger ew nêwe bo kesêkî ke temenî le bîst sallan berewjhûrtir bê bekar bihêndirê, u be dillnîyayîyewe zor be berbillawî bo amajhe be kesêkî serewey bîst sallane be kar nahêndirê. Le layekî dîkewe wushey ‘girl’ (kic) dekrê bo amajhe be jhinêk be kar bihêndirê ke temenî be shêweyekî bercaw le serewey bîst sallane, u ewe shitêkî naasayî nîye miro bibîstê ke girûpêk le xellik ba billêyîn le ‘five men and six girls ‘( pênj pîyaw u shesh kic) pêk hatûwe. Be gutinêkî dî zor asayî lêhatûwe ‌wushey zor shêwe mindallane bo jhynan be kar bihêndirê ta pîyawan.  

Her wek ta êsta amajheman pêkirdûwe, manay serdagîrawî ew bekarhênane nayeksanane lew sallaney duwayîda le bercaw derinehawêjhrawin, u wushyarîy zîyatir sebaret be tebî'etî ew ferq u jîyawazî le gell danane wa wêdecê êsta geyshtibête gorranî zimanî le lay hêndêk le axêweran. Jhimareyek le axêweran destîyan pêkirdûwe le bekarhênanî wushey ‘girl’ xo biparêzin bo amajhe kirdin be jhinanî jhûr temen. Legell eweshda, bo hêndêk lewan, be tewawî rûn nîye ewan le jîyatîyan debê ci wusheyek bekarbihênin. Hêndêk jhinî jewan pêyan xoshe ‌wek ‘woman’ bang bikrên, bellam hêndêkîyan na, u hemîshe hasan nîye bizandirê kardanewe ci debê sebaret be bekarhênanî wushegelî ‘woman’ u ‘girl’. Ewe wawêdecê, wek rêgayek bo xo parastin lew girifte, bigate bekarhênanî zîyatirî wushey ‘lady’ ke le rabirdû da zor asayîtir bûwe ke wushey ‘girl’ bekar bihêndirê – u be shêweyek ke nîshan deda ‌ manay serdagîrawî ‘woman’ êsta bo ‘lady’ sh dest deda, wek em risteye: 

John is going out with a new lady tonight ( jan emshew le gell xanimêkî taze weder dekewê). Lakoff denûsê ci manay nîye eger miro qiseyekî awa bika: After ten years in gaol Harry wanted to find a lady. 

( duway de sall zîndan Harry deyewîst xanimêk bibînêtewe.)le rastîda gutinêkî wa le rabirdû da be shitêkî bê jê u narrêk dadendira. Bellam êsta bo zor le axêweranî jewantir, be tewawî shitêkî asayî ye. 

Le ber ewey ziman u komell zor le nizîkewe be yekdî bestirawnetewe, le hêndêk nimûnan da, dekrê gorranî komellayetî burûjhêndirê be rêgay serinjdanî kardanewey zimanî ew layenaney komellayetî ke miro pêyî xoshe allugorrîyan têda bibînê. Duwaye, hîway ewesh dekrê,‌ ziman u komell her dûkyan bigorrdirên. Le hêndêk nimûnan da, hewldan bo gorrînî ziman, yekjar zor serkewtû bûwe. Bo nimûne, le Dewllete Yekgirtûwekanî Emrîka, ew nêwaney le lafaw u bahozan dendirên êsta be yeksanî le nêwan nêwî nêr u mê da dabesh kirawin u be her dûkyan helldedirên ( le katêkda le pêshû da be tewawî nêwî mêyîneyan lê dendira), u renge, lewesh girîngtir, êsta bercespî shîkirdinewey pîshe cî dîke markî jînsî pêwe nîye. 

Le gell eweshda sebaret be wushegelî ‘lady’ u ‘woman’ u ‘girl’ ew gorrane zimanîyayaney wedest hatûn, wêdecê, belanî kemewe bo hêndêk le axêweran ew gorranane nebin ke be dillyan buwe. Le rûy nerîtîyewe, wushey ‘man’ zor zîyatir le wushey ‘woman’ bekar hatûwe, u wushegelî ‘lady’ u ‘girl’ zor zîyatir le ‘gentleman’ u ‘boy’ bekar hêndirawin. Hewlî wushîyarane dirawe bo gorran be arrastey kemtir kirdinewey‌ bekarhênanî wushey ‘girl’ ( wek wusheyekî sûk bo jhinanî jhûr temen) u ‘lady’( wek te'bîrêkî xoshî be kemdanan), u zîyad bûnî bekar hênanî wushey ‘woman’ ke kemtir nîshaney ferq u jîyawazî kirdinî pêwe dîyare. Legell eweshda, tewaw dest deda,‌ le dadê da le rastîda zarawey ‘lady’ zîyadbûnî bekarhênanî bibîndirê.Gorranî zimanî be amadeyî be dûy gorranî komellayetî da dê,bellam hemîshesh hasan nîye karêkî ewto bikrê ew jore gorrane wepêsh gorranî komellayetî bikewêtewe. 

Em jore têwegilaney zimannasan lew babetaney ke pêwendîyan be ziman u jînsî komellayetîyewe heye nimûneyeke lew shêweyey ke zor le zimannasanî komellayetî hestî pêdeken, tewaw be jêshe,bo êmemanan ke hêndêk zanyarîman heye sebaret be tebî'etî pêwendî nêwan komell u ziman tewaw girînge ew têgeyshtinane be komellgeyekî herawtir rabigeyênîn le nimûney ewto da ke ew jore zanyarî u têgeyshtinane jore nirxêkyan heye.Tenanet yarmetîyekî zor girîngtirî ewto bew rêgaye ra derdekewê ke têyda henûke zor le zimannasan heta dê zîyatir serinj dedene ser le nêwcûn u le kîs danî ceshinawceshinîy zimanî le jîhan da. 

Le bendekanî pêshûy em kitêbe da‌ basî jhimareyek nimûneman kird ke le ber bocûnî na 'eqllanî u biryarî ferq u jîyawazî legell daner, zor jar le layen hukûmetanewe yan destgay resmî dîkewe le ber nezanî yan pêshdawerî u demargirjhî kar geyshtûwete darrishtinî joreyek le sîyasetî zimanî ke kartêkerî sedeme pêgeyênerî hebûwe le ser perwerde u xwêndî mindallan u tenanet le ser komellanîsh be gishtî. ême dîtiman hikûmetî Birîtanîya le sedey hejhdehemda hewlî da qise kirdin be zimanî Geylîk pawan bika u qedexey qanûnî le ser danê. ême ew shêwaneman jext kirdewe ke con lehje nastandardekanî Inglîsî wek shêwey Emirîkayî Efrîqayî Inglîsî (AAVE ), be helle be lexwarewetir yan nalebar dandirawe. ême basî eweman kird‌ con shêwezarekanî Inglîsîy Pîjin be cawî sûk wek 'Inglîssî teq u leq' temasha kirawin. Her weha ême basî ew barudoxe nalebare sîyasîyeman kird ke têyda axêweranî zimane kemayetîyekan wek Romanî zor jar xoyanî têda debîninewe u he‌stî pê deken. 

Zor nimûney dîkey wek ewe u demargirjhî u name'qûlî dekirê bas bikeyn. Bo nimûne, le sallî 1944, wezîrêk le hikûmetî Ferranse da hewlî da ‌ bekarhênanî wushey Inglîsî le zimanî Ferranseyî da naqanûnî bika, le ser binemay betewawî helley ke goya zimanî Ferranseyî le jhêr joreyek le herreshe daye. Zor le zimanan le jhêr herreshe dan, her wek le xuwarewe debînîn, bellam be dillnîyayîyeyekî here zorewe Ferranseyî yek lew zimanane nîye. Her weha lew sallaney duwayîda bizûtineweyekî sîyasî behêz le Dewllete Yekgirtûwekanî Emrîka serî helldawe ke be bizûtinewey 'tenê her înglîsî' be nêwbange, ew bizûtineweye hewlî ewe bûwe hemû zimanekanî dîkey jwê le Inglîsî le jhîyanî perwerdeyî, kultûrî u sîyasî zor le eyaletekanî Emrîka fit ka u deryan bihawêjhê. Hêndêk le pishtîwananî ew bizûtineweye dellên ewan boye pishtîwanî le hengawêkî ewto deken cunke hellkewtî zimanî Inglîsî le metirsî daye. Hellbet, le rastîda, Inglîsîy Emrîkayî yek lew zimananeye ke le hemû zimanêkî dîke kemtir herreshey lêdekirê. 

Ewe jêgay pejhareye, bellam rastîyekî komellnasîzimane ke babetî le merr ziman detuwanê hem pîstirîn u hem bashtirîn rûy însanan werrû xa, u ewey ke hêndêk kes ke wekî dîke shanazî be xoyan deken ‌ jhîr u me'qûl bin detuwanin be shêwey ewperrî namentîqî u sererroyane bijûllênewe katêk babetgelî lemerr ziman dêne gorê. Yek lew shitaney ke zimannasan be gishtî u zimannasanîkomellayetî be taybetî be mawey sallan têkoshawin bîken eweye xellik han biden be shêweyekî zor jhîranetir‌ u me'qûlanetir bîr le babetgelî le merr ziman bikenewe be rrêgay zanîyarî pêdanî zîyatiryan sebaret be ziman. Ewe bo hemû ceshnekanî awez le merr însaf, yeksanî u tenanet bo dahatûy mirovayetîsh girînge. Hîckam le bocûne name'qûlekanî sebaret be ziman ke ême basman kirdin le rastîda hîc firryan be rastîyewe nîye u ci binemayekî rastîyan nîye, bellam ewan dekirê akamî tall u nabejêyî jor be joryan lê bikewêtewe.  

Yek le akame zor dilltawênekanî bocûnî lew ceshne detuwanê mergî ziman bê. Pirsîyarêkî ke zor jar le zimannasan dekirê eweye: le dinya da cend ziman heye? wullamdanewey ew pirsîyare ta radeyek dijhware, nek le ber babetî lehje - le beranber – ziman da ke kame lehjeye u kame ziman ke ême lem kitêbe da cendîn jar basman lêwe kird. Le gell eweshda, renge hênde helle nebê eger bigutirê êsta 6,000 ziman le dinya da heye. Ewey ke bedillnîyayîyewe waye eweye ke ew jhimareye êsta kemtire lewey ke le rabirdû da bû u he‌mîshesh kemtir debêtewe. Le sallanî kotayî sedey bîstemda , zimanan be rêjheyekî karesatawî u le zêde kip debin u namênin be bê ewey shwênyan pirr bikrêtewe. 

Ewey ke rûdeda eweye ke komellgekan be pêwajhoy gorrînî zimanî da têperr debin. Ewe manay waye ke komellgeyekî taybetî wurde wurde dest le zimanî bûmî xoy helldegirê u le jîyatîyan dest deka be qisekirdin be zimanêkî dîke. Ewe le mêjhûy komellnasîzimanî jîhan da berrêjhe pêwajhoyekî baw bûwe. Bo nimûne, dû sed sall lemewpêsh, zorbey danîshtûwanî Irlend axêwerî bûmî Geylîkî Irlendî bûn. êsta zorbeyekî heraw birîtîn le axêweranî zimanî Inglîsî bûmî. Ber le dagîrkarî u serkewtinî Romenekan, danîshtûwanî zorbey ew jêyaney ke êsta Ferranseye axêwerî zimanî Sêlltîkî Gewlîsh bûn. Legell eweshda, duwajar, ewan zimanî xoyan le bîr kird u zimanî dagîrkerekanî xoyan; Latîn yan wexo kird, ke duwajar bû be Ferranseyî. Duwatir, beshekanî Bakûrî Ferranse be dest Firranke Ellmanî zimanekan dagîr kira. Legell eweshda, ew dagîrkerane duwajar kewtine nêw pêwajhoyekî ziman gorrîn u way lê hat ewanîsh destyan kird be Ferranseyî qise biken. Her bew shêweye, Vîkîngekanî Norwêjhî axêwer ke axirekey beshêk le Bakûrî Ferranseyan dagîr kird u lewê damezran ew shwêney ke ême êsta pêy dellêyn Normandî destyan le zimane Skandînavîyekey xoyan hellgirt u zimanî Ferranseyîyan wexo kird. Cend wec duwatir, le akamî dagîr kiranî Inglîstan be dest Normenekan le sallî 1066 da, ew Skandînavîyeyaney pêshû zimanî Ferranseyîyan le gell xoyan hêna bo Inglîstan. Legell eweshda, her ke le Inglîstan damezran, tenê cendîn wecî pê cû ke toremey Normenekanî dagîrker jarêkî dîke zimanî xoyan bigorrin, ew jar le Ferranseyîyewe bo Inglîsî. 

Legell eweshda, jîyawazî ewdemî u barudoxî modêrrin xêrayî u berdirêjhîy gorrînî zimanîye ke le sertaserî jîhan da rûdeda. Le zor nimûnanda, lewesh zîyatir, gorrînî zimanî degate mirdinî ziman be tewawî, wate bizir bûnî ziman be tewawî lem dinyaye. Katêk Normenekan destyan le qise kirdin be Norrwêjhî hellgirt u zimanî Ferranseyîyan wexo kird, zimanî Norrwêjhî tuwanî le zêdî xoy bimênêtewe u kip nebê. Bellam êsta eger zimanî Irlendî duwajar le Irlend bizir bibê , ke zor wêdecê wa bê bellam wenebê pêshî pê negîrê, ew demî ewe debê be nimûney mirdinî ziman be tewawî. 

Le Urrûpa, jhimareyek le zimanan tenanet hênde le mêjh nîye kip u xamosh bûn, bo nimûne, Korrinîsh le sedey hejhdehem le Cornwall kip bû. U zimanî Manks, ke xizmêkî nizîkî Irlendîye, duwayîn axêwerî xoy le sallanî 1950 kan le Isle of Man le kîs da. Zor zimangelî Urrûpayî dîke êsta le jhêr herreshey neman dan: 

Geylîkî Skatlendî, Birêton le Birîtanî, Firîsîyayî le Holend u Ellman, Samî le Skandînavîya, Romansh le Swîs.  

Le pashmawey dinya gîrugirifteke zor lewe jîdîtire. Bo nimûne, le Emrîkayekan, le katî yekem pêwendî Urrûpayî le sedey pazdehem da, be lanî kemewe hezar zimanî jîyawaz qiseyan pê dekira. Le mawey 400 sallî rabirdû da, belanî kemewe 300 lew zimanane be tewawî mirdûn u kip bûn. Lew 700 zimaney mawnetewe, tenê 17 yan zîyatir le 100,000, kes axêweryan heye, u tenê yek lew zimanane, wate Navaho, le Emrîkay Bakûrî ye. Le hatinî Urrûpayîyekan bo Emrîka bem layewe her le Dewllete Yekgirtûwekanî Emrîka 50 ziman mirdûn. 

Le nawcey uqîyanûsî Aram, ew gîrugirifte tenanet renge ewendey dîkesh jîdîtir bê. Renge yek carekî gisht zimananî dinîya lew nawceye da qiseyan pê bikirdirê, u zor lewan le rastîda le jhêr herreshe dan. Bo nimûne, le Austiralîya, serdemayek nizîkey 200 zimanî bûmî hebûn. Hellbet 50 yan mirdûn, u 100-î dîkeyan le gîyanella dan u zorî nemawe bikûjhênewe.Rrenge cendêkyan, nizîkey 30 zimanêkyan bituwanin xoyan bigeyênine sedey bîst u yek. 

Zimannasan pêyan waye ke ewe gîrugiriftêkî yekjar zor jîdîye, u parastinî ceshnawceshinî zimanî le dinya da debê karêk bê ke bixrête ber karî dîke her bew shêweyey ke hewl dedirê bo parastinî ceshnawceshinî bîolojhîk. 

Bo nimûne, ashkiraye, ke pêwendî nêwan zimanan u kultûran pêwendîyekî nizîke, u bizir bûnî zimanan le dinya detuwanê ta radeyekî zor pêwajhoy yekdest kirdinî (homogenization ) kultûrî xêratir bika. Dinyayekî tek kultûrî nek her jêgayekî gîraw u naxosh renge jêgayekî zor datepîw u bê birewîsh bê, zimanan wek beshêk le hellgiranî amrazî pêwendî u têkellawî renge shitî bashîsh bin cunke ewan karî ew kultûraney ke le rûy abûrîyewe bedestellatin u komelle pirr heshîmetekan zor dijhwar deken xoyan bixene nêw u jêgay komellge picûkitrekan bigrinewe. 

Zimannasanî komellnasîziman,î he‌re hellkewtûyan Joshowa Fishman y Emrîkayî be dijhî ew pêwajhoye calakane xebatî kirdûwe.Pêshgîrîy le gorrînî ziman u hodanewey calakîyekî ewtoye ke pêdawîstîyekî zorî be tejrubey komellnasîziman , zanst u karî sext u he‌r weha dirawêkî zor heye. Mebest lew kare yarmetî kirdine bew komellge picûkaney ke le jhêr herreshe dan bo ewey bituwanin zimanekanyan bigwêznewe bo wecî duway xoyan.Diraw bo wegerrxistinî polî sawayan ke têyanda zimanî zigmakî bekar bihêndirê dekirê zor girîng bê.Derifetî mallî u pishtgîrî u rexisandinî helî ewesh ke zimaneke le jhîyanî rojhane da bekar bihêndirê girînge. Her weha ewesh pêwîste bo komellgeyekan ke têbigen dûzimanayetî asayî u bekelke u jorêk nîye le ladan u xewsh. 

Legell eweshda, tenanet renge zor girîngtir, bocûn u dîtinî xellik bê le ser ziman. Zor ho hene, zor jarîsh hoy alloz u pêcellpêc, ke bocî ziman gorrîn rûdeda.Egercî, jarî wa heye, xellik dest le zimanêk helldegirn ke xezêney kultûr u mêjhûyekeyane u zimanî cendîn wecî komellgekeyan bûwe her le ber ewey be qisepêkirdinî hest be terîq bûnewe deken u sherm dayan degirê. Eger xellkî dewllemend u be destellat u le rûy têkinolojhîyewe zor pêshkewtûtir le êwe zor jar pêtan billên ke zimaneketan piley le xuwarewetire u duwakewtûye u ew qiseye zor jar dûpate bikenewe, lewaneye bigene ewey ke bawerryan pê biken u boxoshtan her awa bîr bikenewe. Her wehash eger êwe bibînin ew xellkey be zimanî êwe qise deken le ber ewe be xirapî le gellyan dejûllênewe u ferq u jîyawazîyan legell dekirê, ewesh ashkiraye debête hoy pisht sardibûneweyekî yekjar zor be dijhî bekarhênanî zimaneke. 

Ew jore nirxandine nêgatîvane hellbet her sebaret be zimanan nakirên.Zor jarîsh le merr lehjan dekirên, her wek lêre da bînîman. Lew babeteshewe bocûn u dîtinî nalebar u name'qûlane le ast shêwezare nastandardekan zor baw u berbillawe. Egercî be hîc kiluwejê hîc manay nîye îdî'ay ewe bikrê ke shêwezarêkî, ba billêyn zimanî Inglîsî,be pêwaney zimanî ballatir u beriztire le shêwezarêkî dîke, bellam le rastîda zor xellk hen pêyan waye u be pêy ew bocûne dejûllênewe. Bo nimûne, le dinyay Inglîsî ziman da, ew shêwezarey ke le xwêndingeyanda be kar dehêndirê Inglîsî standarde, bellam zimanî zorbey mindallan, u zimanî mindallanî cînî kirêkar ta radeyekî zîyatir le mindallanî cînî nêwerrast, birîtîye le shêwe jorbejorekanî Inglîsîy nastandard. 

Ashkiraye le waneye ew jîyawazîye bibête hoy allozî u dijhwarî perwerdeyî. Legell eweshda, hokarêkî girîngî ke alozî u dijhwarîyekî ewto bo mindallanî cînî kirêkar saz deka lewaneye le ber bocûn u dîtinî nalebar u xirapî hêndêk le mamostayekanyan bê le ast lehje nastandardekan. Tenanet eger ew jore bocûnane be anqestîsh nebin, detuwanê bigate ferq u jîyawazî legell dananî nexuwazraw be qazanjî lehje u rawêjhî mindallanî cînî nêwerrast. Bellge sebaret bew xalle le karî derûnnasan da derdekewê, ke be pêy taqîkirdinewey shikllî hawtwana ( matched guise‌ ) xistûyanete rû ta ci radeyek shêwey qisekirdinî xellik detuwanê kartêkerî hebê le shêwey hells u kewit le gell kirdinyan da. Lew jore taqîkirdinewane da ew desteyey ke taqî dekirênewe,gwê le shirîtî dengî pênj axêwerî jîyawaz degrin, ke her kameyan heman birrgey pexshanêk dexwênnewe, bo nimûne, hemûshyan be rawêjhe jîyawazekanî Inglîsî. Duwaye dawa le bîsteran dekirê bocûnî xoyan sebaret bew pênj axêwere derbibrrin, u le taqîkirdinewe da shîkirawetewe ke lêkolerewekan pêyan xoshe bizanin bîsterekan astî lêzanîyan cendeye sebaret bew shitaney lemerr xesllet u tuwanayî axêwerekan deyllên tenanet be pêy dengîyan. Bo nimûne, dekrê le bîsteran pirsîyar bikrê ‌ axêwerekan be pêy ew nîshananey xuwarewe polîn bendî biken le ' zor jhîr' ewe ta ' zor najhîr', le ' zor dostane' we ta ' zor nadostane' , u he‌ta duwayî. Duwaye zor jar derdekewê ke bîsteran ta radeyekî zor hawrra u hawdengin le ser ewey, ke, ba billêyn axêwerî 3 zor le axêwerî 2 jhîrtire, ke ewîsh be norey xoy kemtir dostaneye le axêwerî 4. Nuxtey cawrrakêsh sebaret bew taqîkirdinewane eweye ke dû le axêwerekan lew bîsterane deshardirênewe, bellam ew her yek kese - wate heman axêwer be dû rawêjhî (accent ) birrgeke dexwênêtewe. Ja boye, eger axêwerî 2 u axêwerî 5 her yek kes bin u nirxandinî bîsteran ewe bê ke axêwerî 2 zor le axêwerî 5 jhîrtire, ew jîyawazî danane debê le ber ew shêwe zimaney bê ke ew bekarî dehênê. Le rastîda ew taqîkirdinewaney le Birîtanya kirawin dey selmênin ew axêweraney maskî qise kirdin be shêwey RP( telefuzî wexo kiraw) bekar dehênin be gishtî zor be jhîrtir u be xwêndewartir, bellam kemtir dostane u kemtir xoshewîsttir, le heman axêweran dadendirên ke maskî qise kirdin be rawêjhêkî nawceyî bekar dehênin. 

Ewe ew shêweye nîshan deda ke ême têyda pisht be qalbî le pêshda darrêjhraw debestîn katêk ‌bo yekem jar xellik debînîn u pêwendîyan pêwe dekeyn (her wek le nimûney nêw tirên da basman kird), u shêwey qise kirdinî ewan bekar dehênîn u dîmenêkyan le ser saz dekeyn ke pêman waye ewan ci jore kesêkin. Axêweranî lehjey RP ( telefuzî wexo kiraw( le waneye her ke dest be qise kirdin deken binasirênewe u le layen ew kesaney be RP qise naken wekû kesanî xolekinzor u nadostane dabindirên meger ewey ewan pêcewanekey le xoyanewe nîshan biden. Wate ewan xetakarin ta ewey ke pêcewanekey deselmênin u bêgunahî xoyan we rrû dexen. Her awash – hellbet eme zor zîyatir jêgay dillpeshêwî ye - ew mindallaney ke rawêjh u lehjegelî cînî kirêkaryan heye lewaneye le layen hêndêk le mamostayanewe wa binirxêndirên ke tuwanayî fêr bûnyan lew mindallane kemtire ke be rawêjhgel u lehjegelî cînî nêwerآst qise deken. Meger ewey, ewanîsh derfetî pêwîstyan bidrêtê ‌ pêcewanekey le xoyanewe nîshan biden. 

Her wek sebaret be babetî mergî ziman, ew jore bocûn u dîtine namentîqî u bê jêyane le ast shêwe zimanekan, shêwezarekan detuwanê bigate mergî lehje. Ew dîyarde dillpeshêwkere xoy beshêke le hewlî yekdest kirdinî zimanî le jîhan da – be taybetî renge le Urrûpa da – her wek le merr mirdinî ziman rûdeda. Le zor shwênî jîhan da ‌ heta dê jorejoreyî herîmî ziman kemtir debînîn – kemtir u kemtirîsh jorejoreyî lehje. 

Ew bar u doxe hoy taybetî heye, be taybetî le cuwarcêwey Urrûpa da, ke miro hestî nîgeranî bika be kardanewekanî mirdinî lehje. Ewe be taybetî leber eweye cunke zor kes la le mirdinî ziman dekenewe bellam zor kemtir gwê dedene ser mirdinî lehje: le hêndêk wullatî taybetî da, wa wêdecê‌ rûnakbîran calakane layengirî mirdinî lehje bin. 

Lewaneye dest be jê bo hemwan ashkira nebê ke lehjegelîsh her wek zimanekan pêwendîyekî le jîya nehatûyan be kultûrekanewe heye. Her wek con kultûrî neteweyî u sertaserî hen, her awash kultûrî nawceyî, u lehjey nawceyî hen ke remzî ew kultûre nawceyyanen u ewan deparêzin u bergirîyan lê deken. Le rastîda, le Urrûpay modêrrin da dekrê miro billê, her nebê le ser hêndêk nimûnan, ke nasêne nawceyîyekan bew shêweyey ke lehjekan debine remzyan le rastîda zor bedilltirn le nasêne neteweyyekan ke zimane standardekan remzî ewanin. Le hêndêk bar u doxan da, lehje herêmîyekan, be rahêzandinî kultûre nawceyyekan u nasêne nawceyîyekan, dekrê wek hemberêkî nasyonalîsm bjûllênewe. 

Lêre da pêwîste jarêkî dîke serinjî ewaney ke rikyan le lehjegelî herêmî debêtewe rabikêshrê u lêyan tê bigeyêndirê ke mirdinî lehje u standard kirdin le rastîda debête hoy gîrugiriftî pêwendî ta ewey ke ew gîrugirifte care ser bika. Ewe be taybetî ew demî dête gorrê u rûdeda ke le shwêneke zinjîreyek le lehjey jugrafîyayî hebê. Bo nimûne, sinûrî nêwan Holend u Ellman le ber caw bigrin. Her wek ewey pêshtir dîtiman (bendî 1î em kitêbe) lewê sinûrêk heye be bê ewey ke sinûrêkî lehjeyî bê.Axêweranî ew ber u em berî sinûr bew lehjane qise deken ke wekû yek wan yan zor wek yek decin. Ewe manay ewe ye ke be cendîn wecan pêwendîyekî amade u hasanî sinûr bezên le ara da bûwe. Bo nimûne, cînî kirêkarî Holendî xellkî Nijmegen le sinûr deperrinewe bo sharî Cleves le Ellman bo serdan, bo shit kirrîn u bo kar kirdin. Ellmanîyekanî cînî kirêkar be arrastekey dîke da decin.Ja boye, her wek ewey ke netewekanî Urrûpay rojhawa sinûran le nêw xoyan nahêllin bo perrînewe bo gesht u karkirdin, xellkî cînî nêwerrastî Holendî u Ellmanî Nijmegen u Cleves îdî cibirr le wuzeyan da nîye her wek amadeyî jaran lew hatû cûy perrînewe le sinûran da beshdarî biken. Ewesh le ber eweye ‌ewan cîdî natuwanin be lehjey nawceyî qise biken. Eger xellkî cînî nêwerrastî Holendî ke tenê detuwanin be Holendî standard qise biken bîyanewê bo karkirdin bicne Ellman, debê Ellmanî standard bixwênin u fêrî bin cunke xellkî Cleves le Holendî standard tênagen. Zor le xellkî Holend fêrî Ellmanî standard bûn, bellam zor Ellmanîyekî kemtir fêrî Holendî standard bûn. Zinjîrey lehjeyî ke helî pêwendî hasanî derrexisand, belanî kemewe bo axêweranî cînî nêwerrast, be rêgey standard kirdinewe le yek hellbirrawe u têk shikawe. 

Ême debê pêyî lê binêyn ‌le kîs danî lehje u nemanî le Urrûpay modêrrin da le ber ew pêwajhoyaneye ke pêwendî be weger kewtinî jugrafîyayî u sharnishînî peyda dekatewe u ja boye le ruwangey komellnasîzimanewe renge pêshî pê negîrê.Ci shitêk nîye ke ême bituwanîn lew bareyewe bîkeyn yan pêman xosh bê bîkeyn. Ewey ême detuwanîn be dijhî kar u xebat bikeyn ew jore le kîs daney lehjeye ke le akamî hokargelî bocûn u dîtinewe ser he‌lldeda. Le zorbey wullate Urrûpayîyekan,egercî zorbey danîshtûwan be shêwezarî standard qise naken, ewan be rêgay jorbejorewe ferq u jîyawazîyan legell dekrê u wayan lêkirdûn hest biken ke shêwey bûmî xoyan le xuwarewetire, nek her le rûy komellayetîyewe, ke bedaxewe raste, bellkû le rûy zimanîshewe, ke be dillnîyayekî here zorewe rast nîye u wa nîye. Ja boye zehmete be seyr dabindirê, eger zor lewan hewil biden dest le shêwe qisekirdinî xoyan hellgirin u shêwezarî standard wexo biken, tenanet egerîsh, le hêndêk astî wîjhdanî xoyanda, be rastîsh neyanewê eme biken. 

Le kesh u hewayekî awa da, lehje nerîtîyekan yan zimane nenûsrawekan dekrê be xêrayîyekî seyr bizir bibin.Bo nimûne, lehje nerîtîyekan kemtazor le zor nawcekanî Inglstan bizir bûn – egercî le Skatlend na – u le zor le beshekanî Ferranseyî zimanî dinyash da wez' her waye. Hellbet, zor jar, pêwendîyekî rastewrast heye le nêwan derejey dojhminayetî kirdin le gell lehjekan u rêjhey bizir bûnyan.Rêgayek bo begijhdahatin u xebat be dijhî ew dojhminayetîyane jexit kirdinewe u amajhe kirdine bew komelle bextewer u zîyatir be tehemulane ke rêzêkî zîyatir le shêwezarekanî ziman degirin u sermeshqî cakin bo pêroyî lêkirdin u lasa kirdinewe. 

Le zor le shwênekanî dijhe- lehjey Urrûpa, be Inglîstanîshewe, dîtin u bocûnêkî berbillaw le gorrê daye ke goya lehjekan zemanyan be sercûwe, konin, seretayî u nexarawin, hoy dabirranin u le rûy abûrîyewe be zererin. Bo begijhdahatinewe u berberekanî le ast têrruwanîn u bocûnêkî ewto, ême dekrê amajhe bem rastîyey xuwarewe bikeyn. Le sallî 1990, be pêy zor lew pêwananey le merr dahatî serane kirawin, sê wullatî here dewllemendî Urrûpa birîtî bûn le Lûgzamburg, Norrwêjh u Swîs؛ her sêkyan ew wullatanen ke be lehjeyan qiseyan tîda dekrê. 

Her wek le bendî 5-î ew kitêbe da dîtiman, hemû danîshtûwanî bûmî Lûgzamburg be lehjeyan qise deken. Ewan Ellmanî u Ferranseyî fêr debin u bekaryan dehênin, bellam zimanî zigmakîyan Lugzamborgîsh/ Lêtsêburgîsh e‌, ke be gishtî be lehjeyekî Ellmanî dadendirê. Norrwêjhîsh, yekêk lew wullataney Urrûpaye ke le hemû jêyekî dîke zîyatir be lehjeyan qise dekirdirê.hêndêk xellik be joreyek le Norrwêjhî standard qise deken, bellam zorbey xellik na, u heumerjî komellayetî hercîyekî debê babibê. Xellik le radyo u têlêvîzyon da be lehjan qise deken, pirofêsoran be lehje deris dellênewe, u nûseran shê'r u roman be lehjeyan denûsn. Legell eweshda, layenî here girîngî helumerjî zimanî Norrwêjhî eweye, her wek le bendî 7 da dîtiman, ke tehemulêkî kellan u berbillawî komellayetî heye lemerr jorawjorî zimanî, u lewesh zîyatir, jorawjorîy zimanî le Norrwêjh be resmî nasirawe u be resmî parêzigarî lêdekrê.Ewe be rûnîyekî here juwan lew rastîye da dîyare u reng dedatewe ke le Norrwêjh qanûnêk heye ke bepêy wî dîyarî kirawe mamosta u fêrkaran rêgayan pê nadrê hewil biden bo gorrînî shêwey qisekirdinî mindallan le polekanî medrese da. Eger mindallan bêne medrese u be lehje qise biken, ke zorbeyan deyken, ewan debê rêgayan pê bidrê le ser ewe berdewam bin.( pêcewaneyekî tall u weyshûmey ew bar u doxe le Birîtanîya debîndirê: le sallî 1994 wezîrî perwerdey Birîtanîya raygeyand debê hemû mindallan be Inglîsîy standard qise biken.) 

Norrwêjh her weha lêy deweshêtewe lemerr hêrsh kirdine ser sûkayetî kirdin u be kem danî shêwezarekanî nawceysh serinjêkî zorî bidrête serî, be wey ra ke shêwekanî lehjey cînî xuwarewey komellayetî tewaw be zanayîyewe hênrawnete nêw zimane standardekanî Norrwêjhîyewe ( birruwane bendî 7-î em kitêbe).Ewesh wate, zimane standardekan, be pêwîstî nabê serdestane u î nuxbe bin. Ew bar u doxe legell ewey le wullatanî dîke da rûydawe le ber yek ronên. Her, le sedey Bîstem da, katêk wa dandirabû ‌ xwêndewarî le Urrûpa hemû girewe bê u hemû kes xwêndewar bê‌, ême hatûyn amanjman welanawe bewey ra ke xwêndewarîman bestûwetewe be fêrbûnî shêwezarekanî standard le ser binemay lehjegelî  cînekanî serewetirî komellayetî, u bew ceshne fêrbûnman bo zorbey xellik dijhwartir kirdûwe.êwe renge bituwanin binûsn, bellam heta netuwanin be shêwezarî standardî cînî serewe binûsn, nûsîneketan ci hîsabî bo nakirê. 

Swîsîsh be fire zimane bûnî xoy be nêwbange u her weha be parastinî resmî u be rêjhe serkewtûwaney cuwar komellgey zimanî jîyawaz. Legell eweshda, shitî here cawrrakêshî lemerr Swîs eweye ke zorbey here zorî danîshtûwanî be lehjeyan qise deken. Le nawcey Ellmanî zimanî wullateke da, hemû danêshtûwanî bûmî be lehjeyan qise deken. 

Hellbet , dîyare ewe zor zîyadî debê îdî'a bikrê, ke Lûkzamburg, Norrwêjh u Swîs le ber ewe dewllemendin cunke be lehjeyan qiseyan têda dekirê. Bellam ême nabê derejey le xo namo‌ bûn be kem dabinêyn ke lew helumerjane da dêne gorrê ke xellik lew shanazîyey ke be axaftinî shêwey nawceyî xoyanî deken bê besh bikrên. Her weha nabê qazanjî ewesh be kem dabinêyn danîshtûwanêkî ewtoman hebê ke bituwanin be rewanî u be juwanî hest u ramanî xoyan be shêwe zimanekanî xoyan derbibrrin, be bê ewey cawedêrî eweyan beserewe bikrê ewan ta ci radeyek be ' dirustî' qise deken yan naken. 

Berawejhûy ew nimûnane, le dinyay Inglîsîy ziman da , bawerêkî berrbillaw bellam heta billêyî helle u narrast le gorrê daye ke lehjekan le zinjîreyek le ' helleyan' pêkhatûn u Inglîsîy standard ' dirustî' yan ' rûnî' yan ' lebarî' pê bexishrawe. Bawerrîyekî ewto heye, lehjeyan bo hêndêk erkan ' nalebar' in u nakirê bo mebestî perwerde u rûnakbîrî be kar bihêndirên. Her ew jore dîtin u têrruwanîne le zor shwênî dîkesh heye - bo nimûne, le Ferranse u Lehîstan. Helumerjî Ellmanîy Swîs deyselmênê ke hîc shitêk lew bocûnane le rastîyewe dûrtir nîye. Hellbet, eger miro bîyewê leser babetêk ‌ be bashî u he‌mû layene bidwê u qisey lêwebika pêwîstî bewe heye zimanî têkinîkî babeteke - ew peyv u bêjhaney pêwendîyan be babetekewe heye bash bizanê u hêzî be seryanda bishikê. Bellam ewe ashkiraye, her wek pêshtir dîtiman, ke hîc pêwendîyekî pêwîst le nêwan lehje u zimanî têkinîkî da nîye. Ewe katêk juwan der dekewê eger êwe gwê le qise kirdinî dû pirofêsorî Ellmanîy zimanî swîsî radêrin, ba billêyn katêk basî karekanî Heidegger deken, hellbet ewan gisht peyvî felsefî ke bo gengesheyekî awa pêwîste bekar dehênin, bellam be bekarhênanî telefuz u rêzimanî lehjey Ellmanîy swîsî ( birrwane bendî 5). Le Norrwêjhîsh herheman dîyarde rûdeda. 

Le Birîtanîya kesî ewto hen ke dellên gisht mindallan debê Inglîsîy standard qise biken cunke ew mindallaney natuwanin be Inglîsîy standard qise biken le wez'êkî lawazî abûrî u pîsheyî da debin u be zererîyan tewaw debê. Bedaxewe ewe jêgay daxe bellam raste. Ew xellkaney ke pêyan xoshe bibne jût lehje zan ( birruwane xuwarewe) debê direfetî eweyan bidrêtê bo ewey shansî xoyan bashtir lê biken bew rêgayewe. 

Legell eweshda, be hîc kilojê ewe her heman shit nîye ke bigotrê hemû kes hemîshe u le hemû jêyek debê be 'eynî shêwezarî standard qise biken. 

Jige leme, lêre da layenêkî exlaqî ashkirash legorrê daye lemerr mafî miroyî lehje axêweran. Eger tak u terayan be hoy regezperstîyewe derdî ferq u jîyawazî le gell danan bikêshin, ême nakrê pêshnîyazyan pê bikeyn ke regezî xoyan bigorrin, hellbet egercî le shwênî wek Dewllete Yekgirtûwekanî Emrîka da mêjhûyekî dirêjh u jêy daxî xellkî pêst resh heye ke ewperrî hewlî xoyan deden ta ew jêyey pêyan dekrê wek xellkî pêst sipî bicin.Eger tak u terayan be hoy jînsîyetîyewe derdî ferq u jîyawazî le gell danan bicêjhn, ême pêshnîyazyan pê nakeyn jînsî xoyan bigorrin, hellbet egercî le mêjhû da nimûney be nêwbang hen ke jhinanan le ber hoy jîyawaz xoyan wek pîyaw nîshan dawe. Eger takuterayan le ber ew lehjeyey qisey pê deken ferq u jîyawazîyan le gell bikrê, îdî ew demî ewe ferq u jîyawazî le gell dananekeye ke debê bixrête ber lîngan u serkut bikrê, nek lehjeke, hellbet egercî ême nabê pêman seyr bê, eger xellik katêk bîyanewê xoyan le dijhî ferq u jîyawazî le gell kiran u dûcawkî biparêzin lehjekeyan be fêr bûnî‌ lehjeyekî dîke bigorrin. 

Ewe girînge ême le ber cawî bigrîn ke legell jîyawazî lehjeyî, u demargirjhî lehjeyî, le xwêndingeyekan da ciman le dest dê bîkeyn u debê con bibzûynewe. Le Birîtanîya, renge rêjheyekî kemî 12 le sedî mindallan wek axêwerî bûmî Inglîsîy standard bêne nêw medresekan. Eger ême le sîstimî perwerde da daway bûnî Inglîsîy standard bikeyn yan padashtî bo dabinêyn, 88 le sedekey dîkey mindallan be rrûnî le hellkewtêkî nalebar u be zerer da debin.Dey ême ci dekeyn le ast zorbey mindallekan ke axêwerî bûmî Inglîsîy standard nîn? ta êsta ta ew jêgayey derkewtûwe sê bocûnî jîyawaz bo wullamdanewey ew pirse u jêbejêkirdinî recaw kirawe. Bocûnî yekem wek' lenêw birdinî shêwey qise kirdinî nastandard' nêwzed kirawe. Le gwên ew bocûne, ke bocûnêkî kon u nerîtî ye le zorbey beshekanî Inglîsîy zimanî dinya u hêshtash zor bawe, le medresekan da hemû hewlêk dedirê bo ewey pêsh be mindallan bigîrê ‌ be shêwezarekanî bûmî nastandardî xoyan qise neken u, her nîshane u xeslletêkî nastandard ke mamostake hestî pê bika qisey le ser dekirê u ' rast' dekrêtewe.Bo nimûne , be mindalleke degutrê ewe ' helle ' ( yan renge tenanet xirap yan abirrûcûn)e ke eger miro bilê I done it , I ain’t got it, yan He a good person. U le layekî dîkewe, Inglîsîy standard, wek ' dirust' u ' bash' u wek modêlêk nîshan dedrê ke debê be amanj dabindirê. Ew qutabîyaney ke le Inglîsîy standard radên u fêrî debin zorjar bashtir hellsukewtyan legell dekrê lewaney ke fêrî nabin. 

Zimannasan, u zor xellkî dîke, lew bawerre dan ke ew bocûne, le ber cendîn hoyan helleye. Yekem, le rûy derûnnasîyewe heleye. Ziman, her wek ewey dîtiman, tenê her amrazêkî pêwendî gorrînewey peyaman nîye. Bellkû le ber ewey ke remzêkî nasêne u endametî girûpîshe girînge. Gutinî ewe be mindallan ke zimanekeyan, u ew kesaney be ewanewe xoyan denasnewe, be shêweyek sûkitr u le xuwarewetirin‌ manay serdagîrawî eweye ke mindallekan xoyan le xuwarewetirn. Emesh,be norey xoy yan dekrê bigate xo be namo zanîn le medrese u nirxekanî medrese, yan berpercdanewey ew girûpey ke mindallekan ser be ewanin. Ew bocûne le rûy komellayetîshewe helleye leweda ke renge be ser dagîrawî bîyewê billê ke girûpî taybetî komellayetî bayexîyan le ewanîdî kemtire.Ewe be taybetî katêk‌ nabejê u naxoshe ke zimanî mindallanî pêst reshî ser be cînî xuwarewe pelledar dekrê u ewey pesnî dedirê hellsukewtî mamostayanî pêst spî ser be cînî nêwerraste. Duwa jar, u renge le hemûy girîngtir, ew bocûne le rûy kirdeyî yewe helleye:‌ helleye le ber ewey ne êsta u ne le dadê da karî pêdekrê u helldesûrrê. Fêr bûnî zimanêkî taze erkêkî zor girane, wek zor le xellik dezanin u, le zor baranewe tenanet zor dijhwartire ke miro lehjeyekî dîkey zimanî xoy fêr bibê – le ber ewey ewan zor weyek decin, jîya kirdineweyan le yekitrî dijhware. Ew rastîye debê didanî pêda bihêndirê ke, le nimûney yekjar zor da, axêweran nayanewê zimanî xoyan bigorrin – tenanet eger boshîyan bilwê. Yekem, bewe ci qazanjêkî pêwendî wedest naxrê( wek ewey ke bo wêne ba billêyn be fêr bûnî Ferranseyî dest dekewê) cunke mindalleke detuwanê hercunêk bê legell axêweranî Inglîsîy standard pêwendî damezrênê. Dûyem, gusharî xo nasînewe u xo derbirrînî girûpî u hawpêwendî girûpî hawta yekjar zor behêzin. Lêkollînewey zimanîy nîshanî dawe ke girûpî hawtay law le zor nimûnan da kartêkerî here girîngî zimanî debê. Mindallan bew shêwîye gewre nabin ke wekû daykubabekanyan qise biken, u be dillnîyayîshewe ewan bew shêweye gewre nabin ke wekû mamostakanyan qise biken – qalib u olgûy zimanîy ewan birîtîye lew shêweyey ke awallekanyan qisey pêdeken. Be gutinêkî dî, ew katey le polî deris da bexit dekrê bo le rîshe derhawîshtin u nehêshtinî qise kirdinî nastandard katêkî be fêrro dirawe. Eger mindallan derdî ewe bikêshin ke be Inglîsîy nastandard qise deken, careserî ewe nîye ke shêwezare nastandardekan nehêlldirên. 

Bocûnî dûyem be ' jût lehjeyetî' nêwzed kirawe, u le layen zor le zimannasanewe be ashkirayî pishtîwanî lêkirawe. Ew bocûne fêrman deka hemû takêk mafî ewey heye berdewam bê le ser bekarhênanî lehjey nastandard le mallê da, legell dostekanî, u le hêndêk helumerjî taybetî le medrese da. Bellam, ew dîtine le heman kat da layengirî eweye debê Inglîsîy standard wek zimanî medrese fêrî mindallan bikrê, u wekû zimanî xwêndinewe u nûsîn. Ew dû shêwezarane, wate standard u nastandard, qiseyan le ser dekirdirê u wek dû bûnî jîyawaz mamlleyan legell dekrê, u jîyawazîyekanî nêwanyan wekû rastîyekî serinjrrakêsh dîyarî dekirê u amajhey pêdekirê. Mebest le wedîhênanî ew bocûne eweye ke meyl u mirx le mindallekeda burûjhêndirê u dine bidrê be rêgay xwêndinî lehjey xoy wek shêweyekî rewa u cawrrakêshî zimanî u yarmetî kirdin be mindalleke bo ewey tuwanayî kod- gorrîn ( code – switching )î zimanîy xoy pêsh bixa- wate gorrînî shêwezarêkî zimanî bo ewîdîke katêk helumerj pêwîst bika ( shitêkî ke zor le mindallanî ke be Inglîsîy nastandard qise deken hercunêk bê zorjar têyda karame u bashin). Ew bocûn u têrrwanîne bejê bûn u lebarî shêwezare nastandardekan bo têkellawî girûpî hawta u erkî dîke be resmî denasê, u rêz le hestî mindallan u zimanekeyan degirê. Bo wedest hênanî akamî here bash pêwîst deka ke mamostayeke hêndêk zanist u agadarî hebê sebaret be ew pêwendîye zimanîyaney tuwêjhbendî komellayetî beyekewe ko dekatewe, u he‌r weha lehjey mindalleke. Ew bocûne her awash tenê le ser xesllet u nîshanekanî rêzimanî u peyv (vocabulary ) radewestê.

( hellbet, renge bayexî  xoy hebê ke mindallan têbigeyêndirên ke hêndêk rawêjh 

Zor le rawêjhekanî dîke be beriztir dadendirên – u ew rastîyesh ke ewe rastîyekî komellayetî ye, nek zimanî.) Wa wêdecê ke ew bocûn u têrruwanîne le zor rûwewe, tenê le nûsîn da, serkewtû bê, cunke nûsîn calakîyekî wushîyarane u kemtir otomatîkî ye le caw qise kirdin. Be gishtî, ewey mamosta le polî deris da deyka lemerr Inglîsîy standardî qise pêkirdin renge karêkî xorrayî bê – le ber ew hokargele komellayetî u derûnnasaneyaney le serewe da be kurtî jexitman le ser kirdinewe.Mindallan tenê ew kate fêrî qise kirdin be Inglîsîy standard debin, ke le komelley ême da lehjeyeke bestirabêtewe be girûpêkî taybetî komellayetî u remzî ew girûpe bê, ke ewan bîyanewê bibn be endamêkî ew girûpe u cawerrwanîyekî me'qûl le ara da bê ke karêkî awa helldesûrrê, ci le rûy abûrî u ci le rûy komellayetîyewe. 

Bocûn u têrruwanînî sêyem be ' têgeyshtin u qebûllî jîyawazîye lehjeyyekan' nêwzed kirawe. Ew dîtine dellê eger mindallan le ber nastandard bûnî zimanî xoyan derd bikêshin, ewe le ber hellwêst u ruwangey komell be gishtî, u renge î mamostayan be taybetî bê, ke le ast ew jore zimane heyane. Ja ewe eger awa bê, ewe hellwêst u ruwangekane ke debê bigorrdirên u, nek zimaneke. Be gutinêkî dîke, gîrugirifteke be hîc kiluwejê u le rastîda gîrugiriftêkî zimanî nîye. Be pêy ew dîtiney sêyem, ême debê xwêndinewey Inglîsîy standard fêrî mindallan bikeyn, bellam, jige lewe, ême debê hewil bideyn komellî xoman awa perwerde bikeyn ke wek têkellawêkî allozî benirix, u sîstimêkî lebarî zimanî temashay lehje nastandardekan biken, rêzyan bigrin u tehemulyan biken. Rexnegiran ew bocûneyan be xeyallî u naumêdane danawe.legell ewesh da, eger zemanî bidrêtê, lewaneye bîselmênê le dû bocûnekanî dî hasantir bê, cunke lewaneye hasantir bê ‌ dîtin u rruwange bigorrdirên ta qalbekanî qisekirdinî bûmî zorbey danîshtuwan. Perwerde be amanjî sazdanî tehemul dekrê le medresekanda berrêwe bicê – bellam tenê be dest ew mamostayaney ke le ruwangey zimanîyewe demargirjh nîn  ( ke lewaneye duwajar boyan derkewê ke zor bekelikitre - renge le barî exlaqîshewe zor zîyatir shîyawî bergirî lêkirdin bê- le deris dadanî Inglîsîy standard). Layengiranî ew bocûne le dirêjh xayen da, hîwayan be cilonayetîyekî ewtoye ke têyda axêweranî bûmî îdî cibirr lew bawerre da nabin ke ewan ' natuwanin be Inglîsî qise biken'. 

Ey le kurt xayen da cî? her wek rexnegiranî dîke amajheyan pê kirdûwe, le kurt xayen da ême pêman nakrê bocûn u rruwangey jût lehjeyetî wela binêyn. Ta ew katey ew aste le tehemul pêk dê ke bocûnî sêyem be amanjî danawe, zerer kirdinî ew mindallaney ke tuwanayan be Inglîsîy standard nashkê herwa dirêjhey debê. Le ber ewe,tenê pishtîwanîkirdin le bocûnî sêyem lewaneye bibête hoy tenexî kirdin le pêdawîstîyekanî ew mindallane. Ja boye, le rruwangey zimannasewe,careserî here jêy rezamendî gîrugiriftî axêweranî nastandard le kultûrêk da ke Inglîsîy standardî be ser da zalle eweye ke le medresekan da têhe‌llkêshêk le her dûk le bocûnekan , wate jût lehjeyetî u têgeyshtin u qebûllî jîyawazîye lehjeyyekan recaw bikrê, be le ber cawgirtinî ewey ke wa heye jût lehjeyetî beshêk serkewtû bê  (ewîsh renge tenê le nûsîn da) u lewaneye be metirsî bê, be taybetî eger nezanane bikrê, ewesh le rruwangey birewpêdanî bê bawerrî zimanîyewe. 

Eger ême bimanewê jorawjorîy zimanî le dinya da birew pêbideyn u bî parêzîn - u hellbet be wurdî jorawjorîy zimanî ceqî babetî komellnasîziman e‌ - ew demî pêwîstîman beweye gisht axêweranî gisht zimanan u gisht lehjeyan be tewawî lew dillnîyayîyeda bin ke shêwezarekanî zimanekeyan gishtî berhe‌mêkî allozî serinjrakêshî însanekan, komelle însanîyekan u be deyan hezar sall mêjhûy mirovayetîyn, u ewesh ke gisht ew shêwezaraney ziman nirxî eweyan heye rabigwêzrêne ew wecaney berrêwen bên.

Sercawey em wergêrrane bendî 10 u kotayî kitêbî: 

Sociolinguistics An introduction to language and society, PETER TRUDGILL, Fourth edition 2000, Penguin Books. Chapter10,PP 185-203 


