Ziman u Jînsî komellayetî
Nûsînî: profêsor Peter Trudgill
Wergêrran le Inglîsiyewe: Hesenê Qazî

‌Le waneye yekem shitî‌ sebaret be ew kesaney‌ êwe bo yekem jar cawtan pêyan dekewê bîrî lê bikenewe jil u bergekanyan, dengyan, yan rengî cawyan, yan bizey ser lêwanyan bê. Eger êwe wa bîr bikenewe be tewawî hellene. Le rastî da yekem shitî ke be zeynî êwe da radebirê katêk yekem jar kesêk debînin ewe ye ew ser be ci jinsêkî komellayetî ye, wate jhin e yan piyaw e.

Ewe ewende ashkira ye tenanet bîr lê kirdineweshî nawê. Dabesh bûnî regezî însanî be mê u nêr ewende bineretî u ashkira ye ke ême her pêshî nazanîn. Ew rastiye ke jiyawaziyeke ewende seretayiye bew manayeye ‌seyr niye ke ew jiyawaziye le hemû zimane însaniyekanîshda reng bi‌datewe u nîshan bidrê. Ewe mana nasiyekî dinya gireweye ke le hemû zimanekanî dinyada wekû dû zarawey jûtokey piyaw- jhin , kur- kic , kur- dwêt u htd bûnete wushey qamûsî u wûshêndrawin.

Belam serinjrakêshe, ke zimanekan ta radeyekî bercaw jiyawazin sebaret be radey ew jiyawaziyey jînsî komellayetiyey ke kewtûnete nêw henbaney wûshekaniyanewe. Bo nimûne, le zimanî Almanî da, miro debê ewe diyarî bika katêk basî dostêk deka ew nêr Freund, mê yan Freundin e. Le Inglîsîda ew ferqe danandirê. Zarawey le mer xizmayetîsh jiyawazin; bo nimûne le zimanî Inglîsîda wushey "cousin" (amoza, pûrza, xaloza ) be nêr yan mê nîshane nakirê belam le zor zimanî dîke da wekû Feranseyî miro debê diyarî bika gelo basî "cousin" deka yan "cousine". Ewe dekrê le mer bas u hêmakirdin be karî pîsheysh her wa bê, bo nimûne hîndêk le zimanan le waneye "actor" "hunermendî piyaw"- 'actress' " hunermendî jhin" , "manager" " berêweberî piyaw" –' manageress' " berêweberî jhin " u htd le yektirî bikenewe yan nekenewe. Ew babete lew duwayiyane da buwete hoy mishtumirrî zor jenjalî, lêduwa le ser ewey le dinyay Inglîsî zimanda dekrê be ijhnêk bigutirê jhairman yan na, le ber ewey kutêkî wusheke man, piyawe, yan le dinyay Feranseyî zimanda dekrê be agirkujhênereweyekî mê bigutrê pompière‌ yan na. (ême le bendî 10-î em kitêbe da dêynewe ser em babete. )

Lewesh ziyatir ewe her weha jêy serinjdanêkî wurdîshe ke ew jore jiyawaziye, zor jar le rûy rêzimanîshewe le zimanekanî dinya da nîshan dirawe. shêwey derkewtinî ew jiyawaziye le zimanekan da beshêweyekî bercaw le yek taq u jûte. Rêgeyekî here ashkira bo ew le yek kirdineweye bekar hênanî jênawî jiyawaz bo nêr u mê ye. Hêndêk le zimanekan,wek Mejaristanî u Fenlandî, le dezgay jênawekanyanda hîc nîshaneyekyan niye bo jwê kirdinewey nêr u mê. Le zimanî Fenlandî da, wushey hän hawtay 'he ' yan ‘ she’ ye. U le zimanî Mejaristanî da on hem be manay ‘he’ u hem be manay ‘ she’ ye. Zimanekanî dî,wek Inglîsî jênawî jiyawazyan heye bo le yek kirdinewey jînsî komellayetî belam tenê le doxî kesî sêyemî tak da wate - he ( ewî nêr) u she ( ewî mê) – u hêndêkî dîkeyan , wek Feranseyî, le doxî kesî sêyemî kosh da ewane le yek dekenewe: ils ( ewan-î nêr) u elles (ewan- î mê). Tenanet hêndêk zimanî dî le doxî kesî duwemîshda ew dû jînse le yek dekenewe: le zimanî êspanyayî da vosotros (êwe kesî duyemî nêrî ko), vosotras (êwe bo amajhe be kesî duyemî mêy ko). Hêndêk le zimanekan bo jênawî kesî yekemî kosh ewane le yek dekenewe; dîsan le zimanî êspaniyayî da: nosotros (êmey koy nêr ) u nosotras (êmey koy mê).

Jiyawazî jînsî însanî dekrê be rêgey bekarhênanî herfî te'rîf u awelnawî jiyawazîsh nîshan bidrê wek le zimanî Feranseyî da heye: une êtudante très intelligente (xwêndkarêkî zor jhîrî mê ), une êtudante très intelligent ( xwêndkarêkî zor jhîrî nêr). Tenanet ew jiyawaziye dekrê le shêwey kirdaranîsh da derkewê, bo nimûne le doxî zemanî rabirdû u doxî shertî le hêndêk le zimane Slawîyekanda. Le zimanî Lehîstanî da "pirzyjechat" wate(ewî nêr geyshtê ) u "pirzyjechata" wate ( ewî mê geyshtê).

Le zimannasî da bawerêkî asayî heye ke debê jextî le ser bikrêtewe ewîsh eweye zimanekan lewey da ke derîdebrrin jiyawaz nîn,tenê jiyawazîyan eweye ke conî derdebrrin. Jêyî sernje, ew xeslete rêzimanîyaney ke her êsta amajheman pê kirdin kartêkerî eweyan heye ke her axêwerey be gutinyan jînsî ew kesaney basyan lêwe deka u her weha î xoshî diyarî bika. (helbet ewe dekrê ta radeyek le wushey qamûsî hemû zimanekanîshda derkewê. Ristey wekû: "I am a happy woman" emin jhinêkî shadim, u "I am a sijk man" emin piyawêkî nexoshim' dekrê haw watayan be hemû zimanêk derbibirdrê. ) Le zimanekanî dinya da wêdecê jhimareyek derfet hebin ke ew derbirrîne pêdawîste rêzimanîyaney le mer jînsî xo bikirê derkewin:
Le waneye qet dernekewin- wek le zimanî Inglîsî u zimanî mejarî da. Le romanêkî Inglîsî da ke gêrewere le doxî kesî yekem da qise deka, be hîc rêgeyekî zimannasîyane da nakirê bigutrê ew nêre yan mê ye, megîn ewey nêwî xoy bilê yan serepetêkî dîke bo nasînewey le ber dest xwênerewe binê.
Le waneye be rêgey bekarhênanî jînsî awelnaw da derkewê, wek le zimanî Feranseyî da "je suis heurewse"  emin shadim, ke jhinêk deylê u "je suis heurewx ke formî 'emin shadim'e eger piyawêk bîlê. Le zorêk le zimane Slawî u Romane kanda nawî berkarî kirdarekanîsh wek awelnawekan derdekewin, ke ewesh akamêkî seyrî lê dekewêtewe,be zimanî Purtugalî,axêwerî piyaw bo ristey 'emin memnûnim' delê obrigado, le katêkda eger jhin bê delê obrigada (manay mû be mûy 'obliged'-î Inglîsî ye).
Le waneye be rêgey bekarhênanî jînsî kirdarekan le doxî yekem kesî tak da derkewê, wek le zimanî Lehîstanî le doxî rabirdû da:piyawêkî Lehîstanî delê pirzyjechatem 'emin geyishtmê' u jhinêk delê pirzyjechatam ' emin geyishtmê'.
Zor cawrakêshtir,le waneye be rêgey bekarhênanî jênawî jwêy kesî yekemî tak derkewê. Hêndêk le zimanekan,wek êspaniyayî ke le serewe da dîtman,nek her ewey‌ shêwey jiyawazî jênawî kesî yekemî koyan heye ' ême', belkû jênawî kesî yekemî takî jiyawazîshyan heye ' emin'. zimanî Ngala y Gîney Nwê shêwey /wn / ' emin' (nêr) u /nan / 'emin' (mê) shî heye. U le zimanî Tayî da,le yektir duwanî be rêzewe le nêw yeksanan da, piyawêk bo jênawî kesî yekemî tak ' emin' delê phom le katêkda jhinêk be xoy delê dijhan.
Sernj biden ke eme ta radeyek diyardeyekî cawrakêshe u yekrast rûn niye bocî ziman debê ew nîshaneyey hebê. Ashkiraye jiyawazî rêzimanî le nêwan dû jênawî he u she da zor jar dekrê tewaw girîng bê wekû rêyek bo ewey nîshan bida ew kesey basî lêwe dekrê piyawêke yan jhinêke,kurêke yan kicêke. Belam daxuda hoy derkewtin u peyda bûnî jênawe jiyawazekanî jînsî kesî‌ yekemî tak debê ci bê? teqrîben le hemû barudoxêk da, jînsî axêwer bo gisht layekî pêwendîdar ashkiraye.

Ême renge bikrê bem rêgeyey xuwarewe da hewil bideyn bo shî kirdinewey em diyardeyeye. Le sê bendî pêshûy em kitêbe da‌ basî hêndêk lew pêwendîyaneman kird ke le komellge zimaniyekan da le nêwan jiyawazêtî komellayetî u jiyawazêtî zimanî da heye, u be destnîshankirdinî ew shêwaney ke lew jiyawazêtiye zimaniyane da derdekewin. Dû jore jiyawazêtî komellayetî ke ta êsta ême lêyan duwawîn birîtî bûn le twêjhbendî komellayetî u jiyawazêtî girûpî êtinîkî. Le her dûk nimûnanda ême tuwanîman hawterîbî nêwan jiyawazêtî komellayetî u jiyawazêtî jugrafiyayî jext bikeynewe le mer kardaneweyan le ser ziman: wa wêdecê, mewday komellayetî, her heman akamî zimanî hebê ke mewday jugrafiyayî heyetî. Destekanî êtnîkî u cînî komellayetî, wek deste herêmiyekan,xesletî zimanî hawbeshyan heye cunkû endamekanyan zor ziyatir pêwendîyan legell  yektirîda heye ta legell  xelkî dîke da.

Lem bende da,ême legell  rehendêkî dîkey jiyawazêtî zimanî rûberûyne ke wênacê bikrê her be heman shêwe shî bikirêtewe. Be pêy lêkolînewey zimanî zandrawe le zor komellan da shêwey qise kirdinî piyawan u jhinan be shêwey jor be jor le yek jiyawazin. Le rastîda,ew jiyawazîyane, le hêndêk nimûnanda dekrê tewaw zor bin,be ashkirayî hestyan pê bikrê,u renge tenanet calakanesh fêrî mindalan bikirên. Bo nimûne ,le zimanî Gros Ventire da, ke zimanêkî Indiyanî Emrîkayiye le Bakûrî Rojhhelatî Dewlete Yekgirtuwekanî Emrîka ,dengî didanî melashûyî le qise kirdinî piyawanda, le qise kirdinî jhinanda debê be nermemelashûyî – piyawan be 'nan' delên / dijhasta / jhinan delên /kjasta /,her awa, le zimanî Yukaghir da, ke zimanêkî Bakûrî Rojhhelatî Asiyaye, dengî /tj / u /dij / le qisekirdinî piyawan da,le qise kirdinî jhinan da wek /ts / u / dz/ derdebirdrên. ême detuwanîn ta radeyekî zor dilniya bîn ke lew nimûneyey duwayîda ew jwê kirdinewane be zanayî dekrên,cunkû ewan pêwendîyan be jiyawazî temenîshewe heye. Mindalanîsh wek jhinan shêwey /ts / u / dz / bekar dehênin, le katêkda xelkî besaldacûy her dû jînseke shêweey /cj / , / jj / bekar dehênin. Ewe bew manayeye ke axêwerêkî piyaw le mawey jhiyanî xoyda sê formî jiyawaz bekar dehênê, u boye rêy têdecê ew agadar bê sebaret bew alugoraney deyka.

Eger be gishtî bilêyn,ême natuwanîn ew jore jiyawazîyane be pêy mewday komellayetî shî bikeynewe. Le zorbey komellekanda piyawan u jhinan be azadane legell  yek hels u kewit deken u de pêwendî dan, u wa wêdecî berhelstî komellayetî zor kem hebê ke kar bikate ser pêwendî cirupirrî nêwan jînse komellayetiyekan. Her boyesh,ême natuwanîn pêshwecûnî jiyawaziyekanî jînsî komellayetî le ziman da wek jiyawazî cînayetî, girûpî êtinîkî, yan lehjegelî jugrafiyayî bipêwîn. Bashe, ke wa bê, ew jore jiyawazîyane con derdekewin?

Bocî zor jar shêwey qisekirdinî piyawan u jhinan le yekdî jwêye? bila ba basî cend nimûneyek bikeyn ke karyan le ser kirawe, u hewil bideyn bizanîn ew hokaraney‌ le berew pêshcûnyan da girîng bûne cine.

Nimûney kilasîkî jiyawazêtî zimanî jînsî komellayetî, ke shagirdanî ziman bash lêy agadarin, le mer Hîndîy Rojhawaye. Zor jar ewe bas kirawe ke katêk Urûpayiyekan bo jarî yekem geyshtine Antîlzî Xuwarû Lesser Antilles u pêwendiyan kird be Indiyanekanî Karîbewe, ke xelkî resenî ewê bûn u lewê dejhiyan , boyan derkewt‌ lewê piyawan u jhnan ' be zimanî jiyawaz qse deken '. Helbet ewe dozîneweyekî zor zeq bû u miro waqî pê wur dema,shitêkî ke wênedecû le hîc shwênêkî dîkey dinya da le wêney hebê:Le hîc jêgeyekî dî nedozrawetewe ke jiyawazî zimanî jînsî komellayetî ewende gewre bê ke xelik bêne ser ew bawerey ke le rastîda zimangelî jwêy taybetî piyawan u jhinan hebin.

Legell  eweshda,wêdecê ew guzarîshtane (yan duwatir destêdan u razandinewey ewan) ta radeyek gewre kirabêtinewe. Guzarîshtêkî hawcerx lew bareyewe (ke sebaret be cerxî Hevdeheme) delê:

Piyawan jhimareyekî zor kute u zarawey taybetî be xoyan heye, ke jhinan lêyan têdegen belam xoyan qet nayanlên. Le layekî dîkewe jhinanîsh wushe u ristey ewtoyan heye ke piyawan qet bekaryan nahênin,yan eger bekaryan bihênin pêyan pêdekenin u galteyan pê deken. Ja boye katêk legell  yektirî dedwên zor jar wa wêdecê ‌ jhinan zimanêkî jwêyan hebê le î piyawan.

Be pêy ew belganey ew nûserey Sedey Hevdehem, u lew qise gêraneweyey serewe ra derdekewê, wa wêdecê egercî jiyawaziyekî rûn u ashkira le nêwan shêwey qisekirdinî piyawan u jhinan da hebuwe, ew jiyawaziye tenê lemer jhimareyekî kem bûwe. Wate, piyawan u jhinan be zimanî jiyawaz qiseyan nekirduwe, belkû ewan be shêwezarî jiyawazî 'eynî ziman qiseyan kirduwe- ew jiyawazîyane tenê jiyawazî wusheyî bûn. Tenanet eger awash bê,ême be ci shêweyek detuwanîn ew jiyawaziye taybetîyane rûn bikeynewe? Indiyanekan xoyan shîkirdinewe yekyan lew bareyewe hebû ke êsta be berbilawî qolî le ser kêshrawe. Ew guzarîshtey le serewe bas kira berdewam debê u delê:

Wehshiye xojêyiyekanî Domênîka delên hoy eme eweye katêk karîbekan hatin bo dagîrkirdinî em durgane,lew shwênane da hozî Arawak rodenîsht be tewawî juqewaryan lê birîn,jige le jhinekanyan nebê,ke le xoyan mare kirdin bo ewey zew u zû biken u wulateke awedan bêtewe. Hêndêk weyek cûn le nêwan qisekirdinî Arawkekanî le derewe ra hatûn u jhinanî Karîb da heye.

Bawerî wa bû, ew jiyawazîyane le akamî têkelawî ew dû deste zimaniye,wate Karîb u Arawak da peyda bûbê,ke le akamî dagîrkariyekeda‌ le ser binemay jînsî komellayetî dabesh kirabûn. Ewe dekrê rast bê u rastîsh nebê,u le waneye qetîsh nezanîn‌ rîshey ew jiyawazîyane le cîda buwe. legell  eweshda,shitêk ashkiraye: tenanet eger ew shîkirdineweyesh rast bê,ême nakrê ewe sebaret be rîshey jiyawaziyekanî zimanî jînsî komellayetî le beshe- kanî dîkey jîhanda da‌bezênîn u be pêwaneyekî dabinêyn. ême her weha,tenanet lew nimûneye taybetiyeshda debê ta radeyek le tîorî ' dagîrkirdin' bo saz bûnî ew jiyawazîyane be guman bîn. Yekem,ew jiyawazîyaney le nêw Indiyanekanî Karîb da basyan kirawe ta radeyekî bercaw her ew jore jiyawazîyane bûn ke le shwênekanî dîsh le nêw zimanekanî dî Indiyanî Emrîkayî da hebûn. Nuxtey duwem eweye,zimannas Otto Jespersen bocûnêkî dîkey hênawete gorê ke belanî kemewe,‌her awa shiyawî pejhrandine u renge bikrê legell  nimûney dîkesh da bigunjê (ke ême pêman xoshe wa bê). Jespersen delê jiyawazî jînsî,u rengdanewey le zimanda dekrê le akamî diyardey taboo (bive) da bê ke le bendî 1 da qiseman lêwe kird. Ew amajhe deka ewe zandirawe katêk piyawanî Karîbî berew sher be rêgawe bûn ewan jhimareyek wushey taybetîyan bekar dehêna ke tenê endamanî nêrî pêgeyishtû boyan hebû biyanlên. Eger jhinan yan kuranî bê ezmûn u mêrdmindal, ew jore wushaneyan bekarhêna ba deyangut ewe bedibextî lê dekewêtewe. Ja boye be gishtî bive detuwanê karlêkeriyekî behêzî hebê le ser peyvî jiyawazî jînsî komellayetî. Eger wushe bivekan girêbidrênewe be hêndêk shit yan calakî ewtowe,ke jhinan boyan nebê ‌ nawe resenekanyan bihênine ser ziman ,diyare le jiyatiyan wushey nwê yan kînayey nwê bekar dehêndrên,u akamî debête jiyawazî pêk hatin le nêwan jînsî komellayetî da u peyvî tazey be dûda dê. Nimûnekanî wushey bive wekû hokarêkî shîkerewey ewe le beshekanî dîkey dinyash da hen. Bo nimûne,bewe zandrawe ‌le Zûlû, jhinêk boy nebuwe nêwî xezûrî yan nêwî birakanî xezûrî bênête ser ziman,u eger ew biveyey shikand ba lewane bû be mirdinî tewaw bê. Lewesh ziyatir,le bendî 1-î em ktêbe da dîtman ke bive tenanet ew jore wushanesh degrêtewe ke we wushey bive decin. Le zimanî Zûlû da,wêdecê ewe ewende dirêjh bûbêtewe ‌ tenanet hêndêk dengî taybetî zimanîshî girtbêtewe. Bo nimûne,ba bilêyn,eger nêwe biveke dengêkî /z/ î têdabûbê,ewe be ruwalet bew manaye buwe ke ew jhiney basî lêwe dekrê boy nebuwe wusheyekî wek amanzi 'aw' bekar bihênê be bê ewey be jorêk derîbirê ke denge bivekey têda nebê u le jiyatiyan bilê amandabi. Eger ew jore pêvajhoye gisht jhinekan le nêw komellgeyekda bigirêtewe,akamî ewe dekrê wek lehjegelî jwêy jînsî komellayetî bibîndrê.

Legell eweshda, bive, natuwanê shîkirdineweyekî hemû girewe bê le mer hebûnî jiyawazî zimanî le nêw jînse komellayetiyekan da. Yekem,be rastî tewaw rûn niye gelo dekrê ew jore jiyawazîyaney le serewe da bas kiran bigishtêndirên u hemû komellgeke bikirêtewe? Nuxtey duwem eweye le zor nimûney dîkeyda ke wushî qamûsî nîn tewaw ashkiraye bive bûn le gorêda niye. Bo wêne, lew lêkolînewaney ke le salanî 1930 yekanda kiraw‌n, jiyawaziyekî jînsî zor bercaw le zimanî Indiyanî Emrîkayî Koasati da bîndirawetewe,ewe zimanêke ser be binemaley zimananî Muskogean, ke le Louisana qisey pêdekirê. Ew jiyawazîyane,ke wêdecû le serubendî berêwecûnî lêkolînewe da xerîk bûn bizir debûn,birîtî bûn le doxî dengsazî hêndêk jorî taybetî kirdar. ew nimûnaney xurawe le ber caw bigirn:

'ew xerîke delê' nêr / ka:s/ mê / Kà /. ' helî mehêne' nêr
/ lakawci:s/ nêr / lakawcin / ' ew xerîke pakî deka' nêr
/ mols/ mê / mol / ' eto agir dekeyewe' nêr / o:sj / mê
/ o:st /

Lew lîstey serewe da jiyawaziyekan ta radeyek têkelpêkel weber caw dekewin,belam,le rastîda ewan be pêy komellêk qa'îdey pêcelpêcewe be tewawî caweruwankirawin. (bo nimûne,eger shêweyekî mê be vawêlêkî kepoyî kotayî pê bê,shêwey nêr be vawêlêkî na- kepoyî legel /s/ êk kotayî dê, wate / lakawwà / mêye,u / lakawas / nêre be manay ' ew helî degirê'. ) Hoy bash be desteweye miro lew bawere da bê ke her ew jore jiyawaziye pêshûtir le zimanekanî dîkey binemaley Muskogean da hebûbê,belam lew zimanane da zimane jhinaneyeke nemawin u kip bûn. (ewe beshêkî bew rastiye pisht rast debêtewe ke le zimanî Koasatî da tenê jhinanî pîr ew forme jwêyaneyan parastbû. Jhinanî genj lehjekan u formekanî piyawanyan dekar dekird. ) Jiyawazî ew jore le jhimareyek zimananî Emrîkayî dîke da dozrawnetewe. Jige le nimûney zimanî Gros Ventire, ke le serewe da amajhey pêkira,joreyek jiyawazî jînsî komellayetî le zimane Indiyanye Emrîkayiyekanî Yana u Soux -îsh da dozrawetewe u her weha le zimanî Inuît ( zimanî êskîmo) ke le durgekanî Bafin qisey pê dekirê.

Lew nimûnane le hîc kamyanda wênacê wushey bive dewrêkî ewto bigêrê. Bo nimûne,‌le dû shêwezarî zimanî Koasatî da eger mindalan le dayku babî ewto we fêrbûban ke nasyawîyan legell  her dûk shêwezarekeda hebû‌ eger pêwîst ba qisey mindalekeyan‌ rast dekird‌ewe. Bo nimûne eger kure cikole gutbay /kà ‌/,daykî ke bo xoy shêwazî piyawaney be kar dehêna pêshî pêdegirt u deygut ' na, debê bilêy / ka:s /'. Hîc biveyekî rêpênedraw pêshî pê nedegirt ke ew formêkî awa bekar bihênê. Her‌ awash katêk piyawêk cîrokêkî degêrawe zor bejê deytuwanî shêwey mêyane bekar bihênê katêk qisey jhinêkî nêw cîrokekey degêrawe -u jhinanîsh her awayan dekird. Nimûneyekî dîkey‌ yarmetî deka bo selmandinî ew pinkte le zimanî Darxatî Mexulî daye. Vawêle xirekanî /u/ u /o/ le qisekirdinî piyawan bew zimane da debin be vavêlî nêwerastî /ʉ/ u /ø/ le qise kirdinî jhinan da,u jhinan /ʉ/ u /ø/-î piyawan wek vawêlî pêshewey /y/ u /ø/ derdebirn. Egercî axêweranî jhin /ʉ/ u /ø/ bekar nahênin,axêwerî piyaw bekaryan dehênin,hîc biveyekî rêpênedraw niye ke pêshî ewan bigrê bo be karhênanî ew dengane le nimûney dîkeda.

Ême con dekirê jiyawazî ew ceshne shîbikeynewe? le zimanî Koasatî da,be lanî kemewe,derkewit‌ ew shêwaney jhinan bekaryan dehênin le rûy mêjhûyîyewe le î piyawain kontir bin. Be gutinêkî dî wa wêdecû ‌ shêwezarî piyawane goranî be ser hatbê belam ew gorane le shêwezarî jhinane da rûy nedabû (yan taze xerîk bû destî pêdekird). Bo nimûne,‌zimanî Jhukjhi,zimanêke le Sîbêriyay Rojhhelat da. Le hêndêk lehjekanîda,ew shêwezarey jhinan qisey pêdeken le hêndêk wushan da konsonantî nêwan vokalanî heye,betaybetî /n/ u /t/ ke ewe lew shêweyey da ke piyawan bekarî dehênin niye; bo nimûne, piyaw delên: /nitvaqaat/,jhin delên:/ nitvaqenat/. bizir bûnî Konsonantekanî nêwan vokalan goranêkî dengiye ke zor ziyatir u zor caweruwan kirawtire le têwe hênanî konsonantî le xowe,u zor nimûney bizir bûnî konsonant le shwênî awa da le zimanekanî gisht shwênekanî jîhan da bedî kirawe. Ew jore jiyawaziyey nêwan qisekirdinî jhinane u piyawane be rûnî deyselmênê ke shêwezarî jhinane le lehjey piyawane kontire. Ewesh le ziyatir le zimanêk da,ja boye axawtinî jhinan zor xoparêztire le qisekirdinî piyawan.

Sere petêkî dîke,dîsan,le zimanî Koasatî da heye,be taybetî le bocûn u têruwanînî xelkî Koasatî xoyan sebaret be dû shêwezarekey zimanekeyan‌. Axêweranî besaldacûtir,be taybetî piyawan,katêk pirsiyaryan lê dekira sebaret be shêwezarekan,deyan gut ewan shêwezarî jhinan be bashtir dezanin lew shêwezarey ke piyawan be karî dehênin. Ewe girînge,cunkû be shêweyekî cawrakêsh ew zanyarîyaney le mer zor le komellge pêshkewtûtire zimaniyekan ke le rûy têknolojhiyewe pêshkewtûtirin,le ber destman dan dekirê le wan girê bidrê (biruwane xuwarewe). Her weha eweshman pêshan deda ke shêwezare jînse komellayetiyekan nek ewey her jiyawazin:belkû be lanî kemewe le dû zimanan da shêwezare piyawaneyekan tazeyetî u goranyan têdaye u ewanî jhinanekan xoparêzin,u le nimûneyek da wate nimûney zimanî Koasatî da shêwezarêk be bashtir u ewî diyan be xiraptir helsengêndirawe. Jiyawazî ew jore debê hasantir bê bo shîkirdinewe le jiyawaziye zimaniyekan,be pakî u sadeyewe.

Ba êsta em lêdwan u qise le ser kirdine hengawêkî dîke berîne pêshewe be cawlêkirdin u lêxurdibûnewe le jiyawazî jînsî komellayetî le zimanî Inglîsî da,ke têyda be gishtî jiyawaziyekan zor kemtirin,kemtir ashkiran u zor kemtir ferqyan pê dekrê. Ewe raste,jhimareyek wushe u riste hene ke le shêwey bekar hênanyanda ew jiyawazîyane derdekewin. (be helkewt, zorbey ewane wêdecê joreyek le waq wurman bin. Ewe pêman delê le waneye be shêweyek le shêwan le mer wushey bivawî bê: be dilniyayiyewe le rûy nerîtiyewe le komellî ême da zor ziyatir shiyawî qebûl kirdine ke piyawan le qisekanyan da jinêw biden yan wushey bive bekar bihênin heta jhinan. ) legell  eweshda,zorbey jiyawaziyekan le zimanî Inglîsî da jiyawazî fonêtîkî u dengsaziye,u bekarhênanî wushey bive nakrê ewe shîkatewe. Lewesh ziyatir,jiyawaziyekan be gishtî ewende kemin zorbey xelik gishtyan ferqyan pê naken. Her weha girînge sernjî bidrête ke em jiyawazîyane jiyawazî hejhimarîn u be manay jwêbûn u jiyawazî reha nîn. Dekrê jiyawazî rêzimanîsh le ara da bê,her wek le xuwarewe debînîn.

Zorbey ew belganey sebaret be jiyawaziyekanî jînsî komellayetî le zimanî Inglîsî da be destmaneweye akamî ew lêkolênewe zimannasîy komellayetîyanen ke le Birîtaniya u Dewlete Yekgirtuwekanî Emrîka da kirawin ke ême pêshtir hêmaman pê kirdin,belam ême le mer Austiraliya, Efrîkay Xuwarû u New Zealandîsh belgeman le ber dest daye. Ew komelle zaniyarîyaney ke lew twêjhînewane wedest kewtûn be shêweyekî ew perî cawrakêsh nîshane u xesletî hawbeshyan heye. Le gisht ew nimûnaneyda wa‌ cawyan lê kirawe u taqî kirawnetewe, derkewtuwe,be le ber cawgirtinî hokargelî dîke wek hokarî komellayetî,cînayetî, girûpî êtnîkî u temen,be shêweyekî mam nawendî jhinan shêweyek bekar dehênin ke zor le shêwezarî standard yan rawêjhî be pirêstîjh nizîk debêtewe le caw ew shêweyey ke piyawan bekarî dehênin. Egercî ême natuwanîn pêshbînî bikeyn piyawêk yan jhinêkî taybetî le boneyekî taybetî da ci shêweyek bekar dehênê. Be gutinêkî dî,axêweranî mêy Inglîsî,wek hawtakanyan le zimanî Koasatî da,ew shêwe zimanîyane bekar dehênin ke lew‌ shêwaney piyawan bekaryan dehênin 'bashtir' in.
Le bendî 2-î em kitêbe da le hêndêk lew rêyaneman koliyewe ke têyanda hokare gorênere zimaniyekan legell  cînî komellayetî lêk bestirawnetewe. Her ew jore hokare legoranhatûwane dekrê bekar bihêndrên her be heman shêwe bo nîshan danî jiyawazêtî jînsî komellayetî.

Em reqemaney xuwarewe le bercaw bigirn. Le Detriot axêweranî ser be cînî serewe kemtir nimûnekanî na standarî fire xistine doxî nefî bekar dehênin ( wek: I don’t want none ) le caw axêweranî cînî nêwerast. legell  eweshda,eger caw le cînî komellayetî bikrê,jhinan be shêweyekî mam nawendî ew shêwane kemtir le piyawan bekar dehênin:

Le sedî bekar hatûwî‌ xistine fire doxî nefî le nêw twêjhî serewey cînî nêwerast da:piyawan 6. 3,
jhinan 0. 0, le nêw twêjhî xuwarewey cînî nêwerast da : piyawan 32. 4, jhinan: 1. 4, le nêw twêjhî serewey cînî kirêkar da piyawan : 40. 0, jhinan: 35. 6 ,le nêw twêjhî xuwarewey cînî kirêkar da piyawan 90. 1, jhinan: 58. 9

Le rastî da jiyawazî nêwan twêjhî nêwerastî cînî nêwerast u twêjhî xuwarewey cînî kirêkar gelêk zore: zor ziyatir rêy têdecê piyawan ziyatir le jhinan bilên I don’t want none , ewe derî dexa ‌jhinan zor hestyartirn le piyawan le mer tebî'etî bednêw kirawî ew xeslete rêzimaniye. Lewesh ziyatir,ew hestiyarêtiye,her be xeslete zimaniyekanewe ber best nabê. Bo nimûne,le shêwey qisekirdinî reshekanî Detriot da,jhinan le sedêkî ziyatir le piyawan /r/ î na- ber le vokal bekar dehênin (nîshaneyekî be pirêstîjh her wek ewey le New York heye),lebercaw girtinî ew xeslete le nêw cînî komellayetî da bem shêweyey xuwarewe ye:

Le sedî bekarhatûy /r/- î na- ber le vokal le shêwey qisekirdinî reshan le Detriot le nêw twêjhî serewey cînî nêwerast piyawan 66. 6, jhinan 90. 0 , le nêw twêjhî xuwarewey cînî nêwerast piyawan 52. 5, jhinan 70. 0, le nêw twêjhî serewey cînî kirêkar piyawan 20. 0, jhinan 44. 2 , le nêw twêjhî xuwarewey cînî kirêkar piyawan 25. 0, jhinan 31. 7

Hêndêk le nûseran hewlyan dawe ew jore nimûneye le nêw komellgey resh da be amajhe kirdin bewe shî bikenewe ke binemaley Efrîkayî Emrîkayî cînî xuwarewe nimûney binemaley mê wejaxî (materiarchal ) ye u le binemale da ewe dayke karubarî malê legell  dinyaî derewe heldesûrênê u pêwendî pîsheyî legell  axêweranî shêwezarî bepirêstîjh heye. Belam,em shîkirdineweye tewaw niye, cunkû her heman nimûne le nêw komellgey sipîyan u le Inglîsîy Birîtanyayish da debîndrê. Bo nimûne,le Inglîsî Norwijh da,her heman jore nimûne le gorênerî (ng) da derdekewê (axêweran ci bilên walking yan walkin’ ). Em xishteyey xuwarewe shêwey bekarhatûy‌ le sedî na- RP (telefuzî wexokiraw)-î in’' le nêw axêweranî cîne jiyawazekan u destekanî jînsî komellayetî bedestewe deda:

Tuwêjhî nêwerastî cînî nêwerast piyawan 4, jhinan 0, twêjhî xuwarewey cînî nêwerast piyawan 27,jhinan 3,twêjhî serewey cînî kirêkar piyawan 81,jhinan 68,twêjhî nêwerastî cînî kirêkar piyawan 91,jhinan 81,twêjhî xuwarewey cînî kirêkar piyawan 100, jhinan 97

Dîsan, jhinan le sedêkî beriztir le shêwe ' bashekan' ziyatir bekar dehênin. Le Inglîsîy Lendenîshda,zor ziyatir rêy têdecê ‌ piyawan bestî gerûyî ziyatir le jhinan bekar bihênin le wushey wekû butter u but da. U ew diyaredeye tenê be Inglîsî Birîtaniyayî u Inglîsîy Emrîkayî berbest nabê. Bo nimûne,le Efrîkay Xuwarû le Transvall lêkolîneweyek kirawe bo berawurd kirdinî shêwey qise kirdinî Inglîsî axêweranî nêr u mêyî shagirdanî xwêndingey amadeyî ke hawtemen bûn u her xelkî heman shar bûn. Ew lêkolîneweye sebaret be telefuz kirdinî cuwar vawêlan kira:

Vawêl le wushey gate, da,ke le Efrîkay Xuwarû shêwey derbirînî le î here bepirêstîjhewe RP‌ dest pêdeka [geit] ta degate shêwey here kem pirêstîjhî Efrîkay Xuwarû [gʒt], ke kutî yekem zor dête xuwarê u zor dête nêwerastewe u berew dîftong decê, wek le wushey bird da.
Vawêl le "can’t" da, ke le [ka:nt] î RP yewe heye ta, [kD:nt ] î xuwarûy Efrîkayî,ke conêtî vawêleke zor nizîke lewey le on‌ î RP da heye - vawêlêkî xirrî ke berew pishtewe derdebirdrê.
Vawêlî out,ke le derbirînî [awt] î RP yewe dest pêdeka ta degate [æut] î Xuwarûy Efrîkayî,ke yekem kutî le pêshewe derdebirdrê u we vawêlî jat decê le RP da.
Vawêlî wushey boy ke le shêwey derbirînî RP yewe dest pêdeka [bɔi], ta degate shêweyekî ke kutî yekemî xir derdebirdrê [bui] wek derbirênî wushey sjhool le RP da.
Kuran, zor rêy têdecê telefuz kirdinekanî nawceyî nastandard zor le kican ziyatir be kar bihênin.

Ke wabû, le beshe jiyawazekanî dinyay Inglîsî ziman da, herweha le Koasatî da,derkewtûwe ke axêweranî jhin ew shêwane beka rdehênin ke be ' bashtir' u ' durust tir' dadendirên lew shêwanen ke piyawan bekaryan dehênin. Ew dozînewane duwajar le jhimareyekî zor le zimananî dîkey Urûpa u shwênî dîke da dûpate kirawnetewe u be modêl dandrawin. (legel eweshda, lew bareyewe,lêre da debê rast kirdineweyekî girîng bikrê: lew komellgeyaneyda ke shêwezarî standard tenê be rêgey perwerde u/ yan be rêgey pêwendî legell  derewey komellgeke wer degîrê u xelik fêrî debin,ew jhinaney wa le xwêndin u perwerde u/ yan sefer bê besh kirawin ashkiraye ke shêwe standardekan le piyawan ziyatir bekar nahênin – bo nimûne, ewe sebaret be hêndêk komellgey 'Erebî ziman gutirawe. )

Le rastîda,ême detuwanîn bilêyn ke jiyawazêtî jînsî komellayetî ew jore take dozînewey here shîlgîre ke le karî zimannasî komellayetiyewe le sertaserî dinya le mawey sî salî rabirdû da serî helhênawe. Ewe bo debê wabê? wulamî durust ewe ye ke ême be wurdî nazanîn, belam zimannasanîy komellayetî lew bareyewe jhimareyek pêshniyazî jiyawaz,u be pêwîstî jêy pirsiyarî, hênawete gorê.

Yekem,amajhe bewe kirawe ke axawtinî cînî kirêkar, wek hêndêk layenekanî dîkey kultûrî cînî kirêkar le komellî ême da,wêdecê manay serbestirawî piyawane bê yan be nêrayetî bestirabêtewe,ke ewesh detuwanê piyawan bigeyênete ewey ke kewtine ber kartêkerî shêwe nastandardekanî ziman ziyatir le jhinan be layanewe pesindtir bê. Ewesh,be norey xoy,renge leber ewe bê‌ qisekirdinî cînî kirêkar be ' tuf bûn'ewe bestirawetewe,ke le rûy nerîtiyewe wa dandirawe ewe yekêk le xesletekanî jhiyanî cînî kirêkare - u ' tuf bûn' be berbilawî wa dadendirê xesletêkî be dilî piyawane u nêrane bê.

Duwem,amajhe bewe kirawe zor le komellan wêdecê caweruwanî astêkî ziyatir le pêbendî be norme komellayetiyekan – akar u kirdewey bashtir – le jhinan biken ta ewey ew caweruwaniyeyan le piyawan hebê. Eger babêk shewêkî shemo be mestî bêtewe malê u be ser mafûrey jhûrî berdestan da birrshêtewe,ewe xirape. Belam eger daykeke ewe bika,zor le xelik wa hest deken ewe xiraptir bê. Jhinêkî Norwêjhî ke le pirojheyekî lêkdanewey lehje da cawpêkewtinî legell  kirabû, katêk pirsiyarî lêkira bocî ew telefuzî bepirêstîjhî [ ɛg ] 'egg ' bekar hênawe, belam birakanî gutuwyane [æg ]: le wulam da gutbûy 'bo jhinêk nabê bilê [æg ]. Her wek le New Zealand zimannasî komellayetî êlîzabêt Gordun amajhey pêkirduwe,ew biwarey ke le rûy nerîtiyewe be rashikawî caweruwanî ‌ akarî 'bashtir' le jhinan kirawe,le ber dûpêwaneyî bûn le komellî êmeda,buwarî calakî jînsî buwe. Ew delê le waneye jhinan le ber ewe be shêweyekî zor bepirêstîjhtir qise biken bo ewey gumanî eweyan lê nekirê ke le rûy jînsiyewe herze bin.

Be leber cawgirtinî ewey ke le komellgeyekî axawtin da gorênerî zimanî hen u pêwendiyekî hawceshnêtîyan legell  cînî komellayetî da heye (ew formaney cînî serewe bekarî dehênin pile u pirêstîjhî lew formaney cînî xuwarewetir bekarî dehênê ziyatir yan 'durust' tire),boye gusharêkî komellayetî le ser axêweran heye pirêstîjh wedest bihênin yan be 'durust' we ber caw bên be bekar hênanî formekanî cînî serewetir. Legel eweshda,eger shitekanî dîkesh bo jhinan u piyawan yeksan bin,renge ewe rastiyek bê eger bigutirê ‌ew jore gusharane le ser jhinan ziyatirin. Le serêkî dîkeshewe,gushar heye bo berdewam bûn le ser bekar hênanî shêwey kemtir be pirêstîjhî nastandard,her wek le nimûney Martha’s Vineyard ( pêshtir durgeyekî tak kewtû buwe le qeraxî New England le Bakûrî Rojhhelatî Dewlete Yekgirtuwekanî Emrîka) da dîtman wek nîshaneyekî hawpêwendî desteyî u nasêney kesêtî. Belam,lêre da ew jore gusharane le ser piyawan ziyatirin ta jhinan,ewesh le ber cemkekanî piyawetî u nêrayetî ke le komellî ême da bawin.

Ta ew jêgey ke pêwendî be zimanî Inglîsiyewe hebê ême belgey zor cawrakêshman hen le mer ewey ke con nirxe komellayetiyekan u dewrî jînsî komellayetî karlêkerî debê le ser bocûn u ruwangey axêweran le ast shêwe zimanîyekan – u her weha bekar hênanî be kirdewey ew shêwane le layen ewanewe. ême belgeyekî zorman be desteweye nîshan bideyn ke, le Inglîstan,Inglîsîy standard u rawêjhî RP pirêstîjhêkî berzyan heye. (bo nimûne, ewe zor be bashî pêy zandrawe,ew axêweraney ke serinjêkî zor dedene ser shêwey qise kirdinî xoyan le barî zimanîyewe berew arastey ew shêwezare be pile u payane decin. ) ey bashe,ew qiseye cî ke delê shêwey axawtinî cînî kirêkar ziyatir be lay shêwey qisekirdinî piyawanî dadeshkênê? Daxuda ême detuwanîn bîselmênîn ewe waye? qiseyekî awa be rastî pisht bew bawere debestê ke shêwezarekanî zimanî nastandardî cînî xuwarewesh jore ' pirêstîjh' êkiyan heye,u ewe be taybetî le mer piyawan waye. (ême dekrê way dabinêyn‌ ew qiseye raste:dena eger wa nebê debû zor axêwerî ziyatirî RP u Inglîsîy standard hebûban lewey ke le rastîda hene. Belam diyare ewe rezamendiyekî zor pêk dehênê eger miro bituwanê nîshanî bida. )Labov nêwî ew jore 'pirêstîjh'ey nawe pirêstîjhî sharawe cunkû bocûnî lew ceshne be ashkirayî dernabirdrên,u be shêweyekî bercaw le nirxe komellayetiye baw u serekîyekan dûr dekewnewe (wate le xwêndinge u damezrawekanî dî) ke hemû kes pêyan dezanê. Bo nimûne,wushey pesnawî wek 'bash' u ' xosh' be asayî bo shêwezare standarde be pirêstîjhekan terxan kirawe.

Nimûney belgeyek ke nîshan deda pirêstîjhî sharawe heye be shêwey xuwareweye. le lêkdanewey lehjey shariyaney Norwijh da, dawa le zaniyarîderan kira le taqî kirdineweyek da ke ' bo xoyan helîsengênin' beshdarî biken, bo ewey lewe bikoldrêtewe ewan bo xoyan pêyan waye wusheyek con telefuz deken u le rastîda shêwey telefuz kirdinekeyan cone. Le taqîkirdinewekeda be dengî beriz wushe be dû yan ziyatir telefuz kirdinî jiyawazewe bo zaniyarîderekan xwêndranewe bo nimûne wushey ‌‘ tune’ jarêk wek ]tjhu:n] u jarêk wek [tu:n]. ( shêwey yekemyan ‘î’ [jh] têdaye ke, dexizê, ewî duwemyan 'toon ' ewey têda niye. Ew dû jore telefuzkirdine her dûkyan le Norwijh bawin. Ewey yekemyan telefuzêkî RP ye,u pirêstîjhî zor le wey duwemyan ziyatire. )Duwaye dawa le zaniyarîderekan kira‌ be nîshane kirdin le ser xishteyek jhimareyek binûsn u diyarî biken be asayî ewan xoyan kam telefuz dekar deken. Be berawurd kirdinî akamekanî ew taqîkirdineweye ke le rastîda wulamekanyan be dem hawpirsekiyekanda le ser rejorder aste kirabûn, helî ewe rexsa jiyawazî nêwan ewey ke zaniyarîderekan pêyan wabû telefuzyan kirduwe u ewey ke le rastîda kirdibuyan derkewê. Akamekan le derbirînî vawêlî wushey wek tune,student , musij u htd da zor cawrakêsh bûn,u le xishtey jhimare 7 da nîshan dirawin. Zaniyarîderekan be dû deste dabesh kiran: ewaney ke 50 le sed yan ziyatir [j] yan be kar hênabû le qisekaniyanda ke leser rejorder aste kirabû be bekarhênerî dirêjhkerewey [j] dandiran, u ewanesh ke kemtir le 50 le sedyan bekar hênabû, be bekar nehêner dandiran. Ew xishteye nîshan deda zorbey ewaney‌ boxoyan pêyan wabû wushekeyan con telefuz kirduwe wulamekeyan rast bû: 84 le sedî ewaney le qise kaniyan da ]jh] dirêjhkiraweyan be kar nehênabû, rayangeyand bekaryan nehênawe,u tenê 16 le sed le waney ke bekaryan nehênabû le rastîda îdî'ayan kird‌ ewan shêwey zor be pirêstîjhtiryan bekar hênawe,le katêkda bekaryan nehênabû. Belam serinj bidene ser ewaney dengekeyan dirêjh kird buwewe. Le katêkda ke 60 le sedyan wulamekeyan rast bû, le rastîda 40 le sedyan îdî'ayan kird ‌ ewan telefuzî pile xuwarû, ne pirêstîjhî [tu:n ] yan bekar hênawe tenanet egercîsh wek kasêtî rejordereke nîshanî da gutbuyan [tju:n ]. ême dekrê bew jore xelkane bilêyn ' gêrewerey xirap' cunkû ewan îdî'ayan dekird shêwey kemtir be pile u payeyan kemtir bekar hênawe le katêk da wa nebû,u dekirê be 16 le sedekey dîkesh bilêyn ' gêrewerey cak' cunkû cakî bocûbûn.

Xishte 7. Xo biryar dan le ser cilonayetî telefuz kirdinî tune le Norwish

zaniyarîderekan be %
ewaney gutyan dengî vawêlekeyan dirêjh kirduwetewe 60
ewaney gutyan dengî vawêlekeyan dirêjh nekirduwetewe 40
ewaney ke dengekeyan le rastîda dirêjh kird buwewe 16
ewaney ke dengekeyan le rastîda drêjh nekir dibuwewe 84

Ja êsta ême eger ew pinktaney ko kiranewe be pêyjînsî komellayetî dabesh bikeyn,akamekanî zor shit derdexen. Le nêw 40 le sedî ' gêrewerey xirap' da nîweyan piyaw u nîweyan jhin bûn. Belam le nêw 16 le sedî 'gêrerewey cak' da,gishtyan jhin bûn. Hejhmarekanî ew taqîkirdineweye be gishtî le xishtey 8 da diyarî kirawn.

Ême detuwanîn bibînîn ke zaniyarîdere piyawekan, be shêweyekî serinjrakêsh zor le hawta jhinekan wulamekanyan rast tire. Jhnekan,detuwanîn bilêyn,le zor nimûnanda,delên ke shêwekanî cînî serewetiryan bekar hênawe bê ewey ewe wa bê – le waneye ew jore wulamd aneweyewe le ber ewe bê‌ ewan awatyan wa buwe ke telefuzyan wa bê yan wayan bîr kirduwetewe ke debê telefuzyan wa bê,ja boye,rêshî têdecê ‌ be rastîsh lew bawere dabûbin ke telefuzyan î shêwey cînî sereweye. Ew axêweraney ke delên shêweyekî taybetî bekar dehênin u mebestyane wa biken ew shêweye be layanewe pesindtire lewey ke ewan be asayî bekarî dehênin. (wa wêdecî ‌ hîc xo helxeltandinêkî wushyarane le gorê da nebê. )

Le xuwarewetir hejhmarekanî xishtey 9 le bercaw bigirin. ewe akamî taqîkirdineweyek nîshan deda ke axêweran xoyan helyansenganduwe sebaret be vawêlî em wushane ear , here , idea le Inglîsî Norwijh da (le Norwijh dû shêwey serekî ew vawêle heye yekyan [ ɪə] RP ye ewî dîkeyan [:ɛ ] ye, vawêlî wushey jare , ear , air , here, hair wek yek wan. )Ew xishteye nîshan deda zorbey jhinekan gutuwyane ‌ ewan shêwey RP vawêleke be kar dehênin , ke le rastîda wa niye, belam nîweî piyawekanîsh be pêcewaneyan wulam dawetewe. Ewan gutuyane ‌ shêweyekî kemtir be pile u paye, u zortir î cînî xuwarewetiryan be kar hênawe lewey ke be asayî bekarî dehênin. Ewesh belgeyekman dexate berdest ke axêweranî piyaw le Norwijh,be bê ewey xoyan hestî

Xishtey 8. Xo biryardan le ser cilonayetî telefuz kirdinî tune‌ le Norwijh

zaniyarîderekan be %
ewaney le wulamekeyan ziyad kirduwe be gishtî 13
rêjhey piyawan 0
rêjhey jhinan 29
ewaney le wulamekeyan kem kirduwe be gishtî 7
rêjhey piyawan 6
rêjhey jhinan 7
wulamî durust be gishtî 80
rêjhey piyawan 94
rêjhey jhinan 64

pê biken, shêwekanî nastandard u pile nizmî axawtinyan belawe pesndtire - le rastîda, ewende zore,ke ewan îdî'a deken ew shêwane bekar dehênin yan tenanet dengî xoyan awa debîyên ke bekaryan dehênin tenanet le katêkîsh da‌ ewan awa naken. Wêdecê,jhimareyekî zor le axêweranî piyaw,ziyatir bîr lewe bikenewe ke pirêstîjhêkî sharawe be dest bixen ta ewey piley komellayetiyan dest kewê(ke zor be asayî awa diyarî kirawe). Le ruwangey piyawî Norwijhî yewe (u renge ême,bituwanîn le ser piyawî xelkî jêgey dîkesh bilêyn) shêwey qisekirdinî cînî kirêkar hem be pile u hem be pirêstîjhe. Le serêkî dîkewe, pêcewaney ashkiray ewe bew pinktaney le bocûnî jhine zanyarîderekanewe lew bareyewe derkewtûn dadegîrêtewe,u nîshan deda ewan (ewan ta 68 le sed 'gêrerewey cak' nîn le nimûney vawêlekanî nêw wushegelî le gwên ear da),zoryan be lawe pesindtire formekanî RP cînî nêwerast bekar bihênin. Ew jiyawazî bocûnane le nêwan piyawan u jhinan da ewe shîdekatewe bocî ew jiyawazêtiyey le mer jînsî komellayetî le nimûney ng Norwijh u dû hokare le goranhatuwekanî Detriot ew shêwane be xoyanewe degirin. Le ber ewey komell xeslete jiyawazekan le nêw dû jînsî komellayetî da jiyawaz heldesengênê,pirêstîjhî sharawe karlêkeriyekî zor be hêztir u pitewtir le piyawan deka, u ew karlêkerîye le ser jhinan pirêstîjhî ' asayî' ye. Akamekeshî eweye ke eger cînî komellayetî be jînsî komellayetî bibestirêtewe jiyawazêtî rawêjh derdekewê herwek le serewe da wêna kira.

Xishtey 9. Xo biryardan le ser cilonayetî telefuz kirdinî ear le Norwijh

zanyarîderekan be %
ewaney le wulamekeyan ziyad kirduwe be gishtî 43
rêjhey piyawan 22
rêjhey jhinan 68
ewaney le wulamekanyan kem kirduwe be gishtî 33
rêjhey piyawan 50
rêjhey jhinan 14
wulamî durust be gishtî 23
rêjhey piyawan 28
rêjhey jhinan 18

Le zimanî Koasatî,u betaybetî le zimanî Jhukjhi da dîtman ‌ axawtinî jhinan zor le î piyawan xoparêztire. Goranî zimanî,ke le layen piyawanewe serkêshî dekira,u duwaye jhinanîsh be shwênyanda cûn,eger cûbêtin. Nimûney ewto,diyare be shêweyekî zor aloz u pêcelpêctir, le nêw komellge rojhaway yekanîsh da debîndrê: bo wêne, katêk bas dête ser gorane zimanîyekan ke be arastey dûrkewtinewe le standardî pirêstîjh da decin ,wêdecê jhinan zor le piyawan xoparêztir bin – bo nimûne le saz kirdinî bestî gerûy glottal stop î /t / le zimanî Inglîsî da. Lew nimûnaney da ke joreyek shêwezarî pile berz yan pêwerêkî neteweyî le gorê daye, ew demî goran berew arastey ew norme xoy derdexa, ke ewesh zor jar,le layen jhinanewe serkêshî dekirê. Bo wêne, le Hillsboro, Jaliforniyay Bakûrî,wêdecê jhinan pêshengî goranî normêkî kontirî pirêstîjh bin berew yekî nwêtir. Le katêkda shêwe qisekirdinî xwêndewaraney Bashûrî bew jorey le rabirdû da le Hillsboro be pirêstîjh da dendira kemtir dengî /r/y dekar dekira, êsta be taybetî jhinan normêkî ber bilawî neteweyî bepirêstîjh bekar dehênin ke /r/y na ber- le vokalî têdaye le wushegelî wek "car" u "cart" da.

Berew pêshcûnêkî ewtosh le nawcey Larvik le Bashûrî Norwêjh rûy dawe,u êsta formekanî nêw sharî be nawcekanî derewî shar da bilaw bûnetewe u jêgey formekanî pêshûy gundîyaneyan girtuwetewe. Lêresh da jhinan serkêsh u rêshanderin. Le nêw zor binemalanda dekrê sê qonaxî jiyawaz le yektirî bikirênewe: baban le nawcekanî derewey sharîda zor xoparêztir le kurekanyanin,u korekanîsh be norey xoyan zor le daykekan u xushkekanyan xoparêztirin. Bo nimûne, zor wêdecê jhinan formî bepirîstîjhî sharî [Mɛlk] 'shîr' bekar bihênin ta formî tewaw gundiyaney [mjhlɽæk] u be gishtî wêdecê wejêk le pêsh axêweranî piyaw bin.

Le Norwijhîsh,her ew jore nimûneye ser heldehênê, lewêsh jhinan pêshengî goranin berew telefuzkirdinî be pirêstîjh. Legel ewesh,le Inglîsîy Norwijh da rêzperêk heye, ewîsh eweye goranî zimanî nimûney asayî jiyawazêtî jînsî komellayetî shêwanduwe. Hokare gorênereke lew nimûne naasayî yeda dengî vawêlî wushegelî wek top, hot ,dog e. Le Norwijh ew denge dekrê wekû vawêlêkî pishtewey‌ xir bibîstirê, wek le telefuzî RP da derdekewê [pɒt ],yan vawêlêkî kirawe [ pɑt]. Em reqemaney xuwarewe le sedî bekar hênanî formekanî na RP le layen axêweranî jiyawazewe nîshan deda.

Piyawî ser be twêjhî nêwerastî cînî nêwerast 1, piyawî twêjhî xuwarewey cînî nêwerast 11, piyawî twêjhî serewey cînî kirêkar 44, piyawî twêjhî nêwerastî cînî kirêkar 64, piyawî twêjhî xuwarewey cînî kirêkar 80.

Jhinî ser be twêjhî nêwerastî cênî nêwerast 0,jhinî twêjhî xuwarewey cînî nêwerast 1,jhinî twêjhî serewey cînî kirêkar 68,jhinî twêjhî nêwerastî cînî kirêkar 71,jhinî twêjhî xuwarewey cînî kirêkar 83.

Bo destekanî cînî nêwerast,her wek miro cawrê deka, pinktî piyawan le î jhinan balatire (wate ewan formekanî ne- be pirêstîjh ziyatir be kar dehênin). Le layekî dîkewe, bo sê destey cînî kirêkar, pinketekan berdewam be lay dîke da (' hele') da dekishê: Le nêw ewanda pinktî jhinekan balatire. ême dekrê ewe awa shîbikeynewe: vawêlî serewe le Norwijh êsta xerîke dekewête ber goranî zimanî: vawêle xirekanî jorî rawêjhî RP le ziyad bûn dan,her wek le xuwarewe le sedî bekar hênanî vawêlî xir le nêw deste jor bejore temenyekanda nîshan deda.

Ewaney temenyan le nêwan 10 ta 29 salan daye %55 , ewaney temenyan le nêwan 30 – 49 salan daye% 63 , ewaney temenyan le nêwan 50 – 69 salan daye %67, ewaney le serewey 70 salanin %93

Legell eweshda,ew gorane be shêweyekî serinjrakêsh u naasayî rû deda,vawêle xire nwêyeke le layen jhinanî cînî nêwerastewe le rawêjhî RP‌iyewe hênrawete nêw Inglîsîy Norwijh,ke shêwekanî be pirêstîjhyan be lawe pesinde u boye nizîkey 100 le sedî vawêle xirekan bekar dehênin. Ewe,her weha piyawanî cînî kirêkarîsh hênawyanete nêw lehjeke,bo lasayî kirdinewey shêwe axawtinî cînî kirêkar le nawcey Lenden u melbendî dirawsêyan Safolk. Ew rawêjhaney cînî kirêkar ke [ɒ]sh bekar dehênin bo piyawanî Norwijh manayekî serbestirawî (pirêstîjhî sharawe) yan heye,her boyesh ewan ziyatir vawêlî xir bekar dehênin u pinketakanyan le jhinanî cînî kirêkar kemtire. Eme,xoy nimûneyekî naasayî ye le pirêstîjhî ashkira‌ u gunjan legell  pirêstîjhî sharawe u ew dewre deselmênê ke jiyawazêtî jînsî komellayetî detuwanê le goranî zimanî da bîgêrê.

Ke wabû,jiyawazêtî jînsî komellayetî le ziman da, ew kate ser heldeda,her wek ême dîtman, ziman, wekû diyardeyekî komellayetî le nizîkewe be bocûn u ruwangey komellayetiyewe bestirabêtewe. Piyawan u jhinan le ber ewe le barî komellayetiyewe jiyawazin cunkû komell qalibî jiyawazî dewrî komellayetîyan bo dadenê u caweruwanî nimûney hels u kewtî jiyawaziyan lê deka. Ziman tenê în'îkas u rengdanewey ew rastiye komellayetîyeye. Lewesh ziyatir,eger dewrî komellayetî piyawan u jhinan goranî be ser dabê,her wek êsta le nêw zor komellan da ew gorane be rêweye,ke wabê,rêy têdecê jiyawazî jînsî komellayetî le ziman da bigordirê yan kemîsh ‌bêtewe,u ême le serewe da hêndêk belgeman dî ke dekrê le dûy ew bocûne biden. Lewesh ziyatir,eger bimanewê ew " qalibey komell bo jhin u piyawanî danawe" bigordrê,ew demî debê ta radeyek le ser ziman jext bikirêtewe u hewil bidrê bo gorînî. (le bendî 10 da hemûlayentir lew mijhare dedwêyn. )

Bocûn u ruwangey komellayetî,be rûnî pêwendiyekî girîngî be nasênewe heye. ême le bendî pêshû da dîtman ke ziman detuwanê dewrêkî girîng bigêrê le nîshandanî nasêney êtnîkî da. Debê ewesh bizanîn ‌nîshandan u derbirînî nasêney gender (jînsî komellayetî)sh her ewende girînge. Ashkiraye ‌jwêbûnî jênawî kesî yekemî tak be hîc jor pêwîstîyekî reha niye,her boyeshe ‌zorbey zimanekan ew jiyawazîye jênawîyeyan niye. Belam ew jwêbûnane,lew zimananey da ke heyane dewrêk degêrin u nasêney axêwer wek piyaw yan jhin nîshan deden u ray dehêzênin. Her awash debê lewe têbigeyn ‌ hokare gorênerekanî wusheyî, dengsazî u rêzimanî,ke lew bende da basman kirdin,dewryan heye.

Sercawey em wergêrane, bendî 4-î kitêbî: Sociolinguistics An introducton to language and society, Peter Trudgill, Penguin Books, Fourth editon 200, pp.61-80
(Mallperrî Ruwange)
