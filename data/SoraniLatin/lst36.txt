Xale Melay Dawudî u xwêndinî Kurdî
Rojhnamey Kurdistan le jhimarey 1-î xoyda [Pênjshemo 20/10/1324 =11-î Jhanwiyey 1946] dû hewalî girîngî sebaret be xwêndin u serinjdan be barî perwerdey mindalanî bê day u bab bilaw kirduwetewe:

"Kobunewey Heyetî Ferhengî Kurdistan jhimare 32 Rojhî cuwarshemmuiye 12/10/1324 jelsey Heyetî Ferhengî Kurdistan satî dû pash nîwerru gîra le babet mekteb u dananî du nefer pishkinêr bo mektebekan giftugoy lazim kira axayanî 'Elî Xusrewî u Rerhîm Leshkirî bo pishkinêrî helbjhêrdiran u hukmyan sadir kira.

We qerar dira ew mindalaney ke bê kesin u be suwal meshxulin ko bikrînewe le naw mîllet da besh bikirên we rojhane le mektebî Gelawêjh bixwênin u bo xirkirdinewey em hejhare bêkesane be sharewanî emir dira ke xiryan katewe u biyan date dest axayanî Furuher u Menafî Kerîmî u ewanîsh be nêw mîllet da beshyan ken. 

Be akserîyetî ara pesind kira axayanî Furuher u Kerîmî xelkî bêsewad hazir ken ke shewane le mektebêda be zimanî Kurdî bixwênin. 
Pesind kira hemû nîshaney (tablo) îdaran u mekteb u tejartxanan u 'îmaretan bigorin u be Kurdî binûsrê. 
Pesind kira ke ew mindalaney ko dekrînewe temenyan le shesh ta carde salan ziyatir nebê. 
Le axirî jelese da pesind kira ke jelesey dîke jorî lîbasî shagird mektebekan m'lum kirê "
"Agadarî be tewawî ehalî xoshewîstî (sabilax) radegeyndirêt - le ser emrî Pêsheway mu'ezem u qerarî (Hîzbî Dêmokratî) Kurdistan lewey bewlawe pêwîste bo perepêdan u rewajî zimanî Kurdî, xwêndin le medresekanda be Kurdiye lew(tarîxewe) ta de 10 - rojhî dîke her kesêk kur u kicî hebê ke 'umrî îqtîzay xwêndin bika debî bînêrête medrese elbete her kes lew emrey rû wergêrê be tundtrîn mujazat tenbê dekrê. 

Komîtey Merkezî (Hîzbî Dêmokratî Kurdistan - mu'awînî Hîzib Tezade

‌[Seyid Miemedî Tehazade [Eyûbyan])"

Ber le rageyandinî komar u be taybetî le salî 1324 [1945] calakî u bûjhanewey ferhengî u hewldan bo xwêndin u perwerdey Murdî gesheyekî bercawî be xoyewe dîwe u her lew maweye da "Daykî Nîshtiman" le Mihabad u cend sharî dîke pêshkêsh kirawe. Xale Mela yek le endamanî damezrênerî Komeley Jhiyanî kurd,ci le serdemî pêsh damezranî Komar u ci le katî hukûmetî Kurdistan da dewrî serekî gêrawe le perepêdanî perwerde u xwêndin be zimanî Kurdî u le jhimare berayiyekanî Kurdistan da basî calakiyekanî "Dersxaney Gelawêjh"î bilaw kirduwetewe.

‌Le mawey yek salley Komar u le qonaxî jiyawaz da piley berpirsiyaretî zor jar al u gorî be ser hatuwe u le mer wezaret [îdare]î Ferhengîsh her wabuwe. 'Elî xusrewî, Reshîdî 'Ezîzî, Sîdqî, Dilshadî Resûlî, Menafî Kerîmî u Îbirahîmî Nadirî ew nawanen ke le Kurdistanda wekû "pishknêr" "serok ", "mu'awîn ", " wezîr" u " reyis " î îdarey ferheng basyan lêwe kirawe. Emesh agadariyekî kurtî Melay Dawudî le rojhnamey Kurdistan da:

"Qurbanî: emin cend sall lewey pêsh 'ehdim kird le katêkda kurd serbexo bin, xom u dû kurrim xoman bikeyn be qurbanî. Êstash awatim be jê hatuwe. Amadeyn degell 50 nefer shagirdî dawteleb be îznî bawk u daykiyan rojhî 26/11/1324 le pêsh 'îmaretî Duktur Wênatan wefa be 'ehd bikeyn. 

Melay Dawudî

Kurdistan: birayanî xwên germ u pêshmerge, husnî nezerî mubarekî Pêshewa reyis Jimhûrî berzî Kurdistan le ser eweye ke engo shagirdekantan be jûrî ke pêwîste terbiyet u amade biken ke be pêy emrî Pêsheway xotan le rojhî pêdawîst da qessabî le dujhminî Kurdistan biken u le meydanî karzar da bibin be qurbanî. " [Kurdistan, jhimarey 11, cuwarshemo 17-î Rêbendanî 1324/ 6î Fêwriyey 1946]

Têbînî: em wêneye le rûwî wêneyekî bekomel (pêshtir lêreda bilaw kirawetewe) sazdrawetewe ke be sipasewe le laperey "Kewnenîshtiman" î gowarî Mihabad, jhimare 81 wergîrawe. Ew lapereye le layen Fereydûnî Hekîmzadewe amade dekirê.

++++++++++++++++++++++++

Sercawe: Em babete le mallperrî wênekanî komarî Kurdistan wergîrawe û hênawete ser rênûsî Yekgirtû. [KAL]
