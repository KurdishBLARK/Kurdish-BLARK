nîtçe u felsefeî şadi
  	     
be‌rwarî dabe‌zandn: 01/04/2015 : 11:01:22	jmareî binîn: 580

nûse‌r : tfrût lhsen
wergêr : tarîq karêzî
wa bawe ke felsefe wabeste be babetî nerîtiy wek, zanîn u bûn u behakan (meerîfe u wcûd u rewşt) bkeîn. felsefe bew coreî le qutabxaneî tîoriy xomanewe fêrî bûîn, le nêw zeînmanda (bir) araste be heqîqet u bûnî heqî dekat, be hatnî eeql (logos) le mêjûda u dûr xstneweî efsane (mîtos), ewa gwtarî felsefe dest be damezrandnî programî xoî be gwêreî twndi (zbrî)î lojîk dekat, wek pasaw henaneweî felsefî u tenanet selmandnî zanstyaneş. a lêreda sîmaî rêrewayetî le nûsînî felsefîda derdekewêt, îdi hemerengî le bangeşe, le pal cyawazî le şêwazekanî qenaeet pê henan debinîn.
le geranî be dwaî dnyaî heqda, ew rêrewayetiye rûî krde peîjeî helznan berew berzî u reha, emeş waî krd, hemû core çêj u pêkenîn u şadi u xoşiyekî plîşandewe. be bianûî eweî ke em core peîvane rê le ramanî felsefî degrn, peşêwîş dexene nêw maquwlayetiy felsefiyewe, eger djî twndiî lojîk u djî tokmeiy rêrewî felsefe nebêt. tenanet le wêna krdnî şadi u çêj u arezûşda, felsefe her wabeste be mîratî mîtafîzîk bû. ew her wêlî bedest henanî şadi bû le sayeî eeql yan dlewe, yan be sayeî syaset u erkewe. emeş waî pêwîst krd, ke felsefe şehwe u remek u her ştêkî peyuendiî be hestî ajelane u hez u xwastewe hebêt, le nêw bas u xwasî xoî dûrî bxatewe. felsefe tenanet le bas krdnî çemkî wek şadi u xoşî u keîf u sefaş, le karîgeriy mîtafîzîkane rzgarî nebû.  bû nmûne twêjîneweî pêkenîn u peyuendiî be helçûnewe (dikart) debinîn, yan be grêdanî pêkenîn be rewştewe (spînoza), pêkenîn le çwarçêweî syasetda (hopz). 
eger le felsefeî hawçerxda be ser twêjîneweî taîbet be babetî pêkenînda dekewîn, wek eweî le laî (brgson)da deî binîn, ewa felsefeî nîtçe taîbetmendiî heye, ke le ser xwanî bas u xwasda cêî xoî heye. nîtçe yekê le ktêbekanî naw nawe "şade zanîn", ew tenanet şadi u jyan pêkewe debestêtewe, pêkenîn u tendrwstî. îdi debê taîbetmendiî şadi u xoşî le laî nîtçe çî bêt؟
henane ser xwanî çemkekanî şadi u xoşî le felsefeî nîtçeda, ewa rûxandnêkî rasteqîneî rewştî krîstyan u serawbn krdnêkî bercesteî eflatûnîzme. ew le astî krdarekîda berceste krdnî lêdanî çekwşe. helbet weger xstnî têgeî şadi, mebest eweye ke berhelstî le hemû reşbiniyekî felsefe bkrêt, beweî ke reşbinî le jyanda corêke le şêrpenceî pîrî. her şadiye ke behayek be jyan dedat. her ewe ke gwêrayelî jyanman dekat, jyan beweî ke mûzîke, mûzîkî şadi nek fîteî agadar krdnewe.
be dlnyaiyewe rewanîn le jyan wa pêwîst dekat, ke be şadi u rûî geşewe qbûlî bkeîn, her eweşe ke zerdeşt gwzarştî lê krd u gwtî: "jyan çawgî şadiye, her şwênê gemje (syasetwan) pêî bgat, ew çawge jehrawî dekat". îdi pêwîst nakat nkûlî le jyan bkeîn, pasawêkîş niye  bû ret krdneweî, beweî ke nexoşiyekî kwşndeye, yan pêman wa bêt ke hîç behayekî niye, wek ke sukrat le seremergda waî gwt.
kareke pêwîstî beweye ke behakan serawbn bkeîn, pşt bew beha çespawaneî jyan bbestîn, wek eweî têîda dejîn, "jyan. dnyayeke le serkêşî u serkewtn, cîhanêke ke hestî qaremanêtî detwanê sema u şadiî xoî têda bnwênê. jyan wek prensîp wa pêwîst dekat dlêrane bjîn, tenanet herweha debê be şadi bjîn u be şadi pêbkenîn."
a lêreda rwanînî statîkaîyane  bû jyan amadeye. dawa le feîlesûfî şadi dekrêt ke be xoşiyewe berew rûî jyan bbêtewe, çwnke "mawe namawe pêwîste xem u kovan be ba deîn, serbarî ewe pêşbkenîn. palewan u qaremanîş bdozînewe ke le nêw şeîdaiyman be zanînda, ko debnewe, mawe namawe çêj le şêtiy xoman werbgrîn, ta drêje be çêj wergrtnî xoman le aqlemendiyekeman werbgrîn. çwnke ême le naxda eeqlî trsnakîn. hîç ştêk hendeî klawî şêtî  bû ême baş niye, ême pêwîstman bew klawe heye, be endazeî pêwîstîman be derman dj be xoman."
be pêçewaneî rewşt, le morkî krîstyananeî yan felsefyaneî, ke le hemû core şadiyek bê beşman dekat, debinîn felsefeî şadi azadiman pê debexşêt  bû têperandnî hemû twndiyekî rewşt. zal krdnî pêkenîn, wate be krdenî serawbn krdnî mîtafîzîk. be şadi rewşt têdeperênîn, çwnke "eger be tewawî bkewîne nêw rewştewe, ewa  bû ême debête şkst, ewîş le paî destpakiye çlêsiyekeyewe."
axo çon şadi bedest dêt؟çonîş be bê eweî jehrawî bin, be kaniy şadi degeîn؟
be bazdan be ser hemû rjdiyekî lojîk u hemû şêweyekî reha, herweha rûxandnî her rewştêkî datepîn, wa dête pêş çaw ke pêwîstîman be hwner, sê u dû helnagrêt. hemû hwnerêk dekrê be "amrazêk  bû çarser krdn u yarmetîdan dabndrê  bû xzmet krdnî jyanî geşe u jyanî mlmlanê".  bû têperandnî balaxwazî u mîtafîzîk u rewştayetî, pêwîstman be hwner heye. helbet nek hemû hwnerêk, ême pêwîstman be "hemû hwnerêke ke şadi u sema u keîf u hest u sozî mndalane u germ u gwriytêdaye."
xo eger hemû hwnerêk grîmaneî gyandaranêk bkat ke eşk dekêşn, xo eger ew gyandaraneî ke eşk dekêşn dû corn: corêk gîrodeî hejarî u nedariy jyann, corêkîş gîrodeî dewlemendin, leber dahatî zorî jyan u şepolekeî. îdi ême beranber be dû core hwner rûberû debinewe: hwnerêk  bû corî yekem degwncêt, ke "le nêw hwnerda be dwaî zanîn, pşû, bê dengî, deryaî hemn u rzgar bûnî xwdda degerêt". herçî grûpî dûeme, ewa le nêw hwnerda be dwaî çêj u xoşî u sersurman u şêtda degerêt. ewane hez be hwnerî (dionozîsî) deken.
hwner wek şadi u xoşî zadeî zor bûnî heze, ew gwzarşte le wîstî serkewtn, le hemahengî u sazanî arezûgelî behez. hwner lêreda rolî wrûjêner debinê ke hez çr dekatewe, wa dekat hez fre bêt, ew freyeî ke mafî serwerî be wîst (eîrade) dedat. ca eger hwner gwzarşt bêt le freiy le hez yan le hejarî têîda, emeş  bû ewe degerêtewe ke le rûî fzîolojiyewe ceste u remek debzwênêt, ç be şadi yan be xemnamî u reşbinî.
em rengdanewe fzîolojiyeî hwner be ser datepînî ceste yan be gwr u tîn bûnî ewda, le mûzîkda xoî denwênê. herçende nîtçe jyan bewe dadenêt ke "be mûzîk debête heleyek", ewa dû cor mûzîkîş le yekdi cya dekatewe, mûzîkêk ke şadihene, ke zêde gwr u tînêk be ceste debexşêt, mûzîkêkîş ke pestîhene, le rûî derûnî u fzîolojiyewe debête mayeî datepîn u nexoşî.  bû nmûne mûzîkî vakner le rîzî corî dûem dadendrêt, em mûzîke be nerênî kar le jyan dekat, ew her nexoşiyeke  bû xoî. be gwteî nîtçe, mûzîkî vagner her ke gwêt lêî debêt, wa dekat henase suar bit, her bem karîgeriye pyaw tûre dekat u dj bem mûzîke dekewête ser pê u sengerî lê degrê. ew mûzîke wa dekat gede narezaiy debbrê u lêdanî dl rîtmî xoî le dest dedat u sûrî xwênîş deşêwê. têkraî hezî ceste rîtmî xoî ledest dedat, nexoşî herşî dênêt u ceste tûş debêt u le rêî ewîşewe jyan dadetepê. kewate, ceste pêwîstî be rîtm, be sema u roîştnî hawseng heye.  bûye debê mûzîk handerman bêt  bû nerme rê krdn, herweha waman lê bkat sema u helbez u dabez bkeîn.
nîtçe ewe dûpat dekatewe ke xoman le têkel krdnî dû core mûzîk bparêzîn. emeş lem gwteyeî ewda rûn debêtewe: "eger le twanamda ba ke mûzîk u hwner bedest beênm. ewa corî ew hwner u corî ew mûzîke denasm ke arezûyan nakem. mn be taîbetî hez bew mûzîke nakem ke pêî waye gwêgranî mest dekat, ke pêî waye çrkesatêkî zor sergermane u berz be kesanî xawen rohî sûk u çrûk debexşêt, ewaneî le laî jnanda nek be serkewtû deçn, katêk le ser tank u zrîpoşî serkewtndan, belkû bew bagîrînane deçn ke be qamçî mr krawn."
mûzîk be şêweyekî fzîolojî kar le jyan dekat, belam be merc, şadi be ser mûzîkî desepênê ke debê beşdar bêt le selmandnî jyan u gwr u tînî zorî pê bbexşêt  bû rûberû bûneweî hemû core darûxanêk, ke krîstanî u felsefeî aîdialîst jyanyan pê jehrawî krdûe.
fakterî perwerdeş dête ser mûzîk, em faktere yan beşdar debêt le bexşînî şadi be jyan yan be pêçewanewe.  bû nmûne le elmanya, perwerde be fakterêkî berprs le dûr xstneweî şadi le jyan dadendrêt. pêkenîn wek mezntrîn amrazî perwerde, mrovî serkewtûî elman lêî bêbeşe,  bû nmûne ewan pênakenn."
eger rwanînî cwannasane  bû hwner,  bû mûzîk u  bû perwerde, gwr u tîn be jyan debexşêt, beweî ke hezî karîger azad dekat u hezî şkst radegrêt, ewa jyan wa pêwîst dekat ke hemû şêwekanî rq u pestî u hemû çeşne hest krdn be klolî lenaw bdrên, hemû reşbiniyekîş têperêndrê. her "debê çareserêk dj be felsefeî reşbinî desteber bkeîn, dj be zêde hestewerî, ke be kloliy em serdeme dadendrêt."
debê jyan bbête şadiyekî mndalane dj be pîriy mwxanî besala çû, debê jyan bergî cwanî bpoşê dj be naşîrîniy sukratane, debê jyan bbête şadiyekî diozwnîsî be pêçewaneî reşbiniyekeî şobnhawer.
beder lem pêkhate cewherîyane, jyan debête nexoşiyek  bû xoî. em nexoşiyeş lewe zyatr niye, ke "nzîk bûneweî pîriyekî zû, naşîrînî u bryarî reşbinyane, sê ştekeş hawşanî yekn."
(*)em babete le 3/1/2015 be zmanî eerebi le malperî (elewan)da blaw bûetewe.
