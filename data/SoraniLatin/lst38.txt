Nûsînî cend zarawey Kurdî le rojhnamey Kurdistan da
Namey zanay dillsoz u mezinî Kurd "Jhiniral Ihsan Nûrî Pasha" le barey bîr u ray nûseranî rojhnamey Kurdistan u Komellî Xiwêndkaranî Kurd le Urûpa sebaret be yekyetîy zimanî Kurdî

Nûsînî cend zarawey Kurdî le rojhnamey Kurdistan da

Bîr u ra u endîshey jewananî têgeyîshtoy Kurd be jê ya., bellam wellamî rojhnamey Kurdistanîsh hêjha (benirx) u mentîqî ye, we tenanet bo yekyetî hemû shêwekan sûdmentir ebê, we damezirandinî du ziman "Kurmanjî bakûrî u Soranî" bo nûsînî Kurdî bash nîye. 

Her neteweyî pêwîste be tenya yek ziman bixiwênit u binûsêt, we bo geyîshtin bew amanje ke damezirandinî zimanêkî wêjheyî Kurdî ye, pêwîste le nûsînî zarawey hemû nawcekan le rojhname kelk wer bigirin. 

Le dahatûda bo asan kirdin u pêkhênanî yekyetî zarawekan le katî nûsînda, wushey ew shêwekan ke le nawî shêwey wêjheyî danîn, kem kem ebê têkillawî shêwey wêjheyî bikirên, we bem jore wushey hemû shêwekan tekell ebin. We ellbet ebê wushey Lurrî u Bextyarîsh le ber caw dûr negirin. Eger wusheyêkî bêgane le shêwekanda hebê, we le beranberewe wusheyêkî Kurdî le her shêweyêkda dest kewê ebê ew Kurdîye wegirin u bêganeke derxen, weku: ew le batî "Teyare" ellên: ballafirr ya firroke, we le batî "milet" billên: newtewe. Katê shêwekan bem jorepêkewe nizîk bûtewe, ebê heyetê ferhengî zana le niwêneranî shêwe jor be jorekan pêk bên, we ewan hemû ew kem u kestey ke mawetewe, le nêwî biben, we bo sertaserî Kurdistan yenya yek zimanî wêjheyî damezirênin. 

Min eme be cak ezanim, ta qisey zanayanî Kurd cî bê. 

Ihsan Nurî

----------- kotahî nameke -----------

Sercawe: Hewtenamey Kurdistan, capî Taran, Jhimarey 31, sallî sêhem, jhimarey shiwênyek 134, 15y sermawezî 1340, 6y Dêsambirî 1961
